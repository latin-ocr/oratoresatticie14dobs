PANEGYRICUS. 39

defensione curn exteris non confligitur, sed intra ipsa moenia cives
inter sese praeliantur? quo plures urbes captae sunt quam ante
pacem constitutam? quo propter mutationum frequentiam ii qui
urbes tenent rebus suis diffidunt magis quam qui exsiliis sunt mul-
ctati? Nam illi quidem impendentia mala formidant, hi restitutionem
semper exspectant. A libertate vero et suis legibus tantum absunt,
ut aliae tyrannis pareant, aliae a Laconicis praefectis teneantur, aliae
funditus eversae, aliae a barbaris oppressae jaceant: quos in Europam
trajicere ausos et animis ultra quam par erat elatos ita nos compe-
scuimus, ut non tantum nullas contra nos expeditiones susciperent,
sed suos etiam agros vastari paterentur, et eos, qui mille ducentis
navibus Graeciam circumnavigarant‚ ad eam humilitatem redegimus,
ut intra Phaselidem longa nave non appellerent, sed quiescerent et
occasiones exspectarent, neque potentiae suae confiderent. Atque
haec ob majorum nostrorum virtutem ita se habuisse, urbis nostrae
calamitates perspicue docuerunt: simul enim et nobis principatus
est ereptus et calamitatum principium Graecis est exortum. Nam
post cladem Hellespontiacam aliis imperium adeptis barbari et
navali praelio vicerunt, et maris imperium tenuerunt, et plerasque
insulas occuparunt, et exscensum in Laconiam fecerunt, et Cythera
vi expugnarunt, et universam Peloponnesum classe circumvecti
afflixerunt,

34. Magnitudo autem mutationis illius ita maxime perspicietur,
si foedera, tum ea quae nobis imperantibus facta tum quae nunc in
literas relata sunt, legantur. Nos enim tunc et fines designasse
imperii regis et tributa quaedam ordinasse et maris eum usu prohi-
buisse constabit: nunc ille is est qui Graeciam gubernet, qui quid
singulis faciendum sit imperet, et tantum non praefectos in urbibus
constituat. Quid enim reliqui est uno hoc excepto? Non et bellum
in potestate habuit, et pacis interpres fuit, et rerum quae geruntur
omnium factus est moderator? non ad eum tanquam ad dominum
navigamus, alii alios accusaturi? non eum quasi bello capti Regem
Magnum appellamus? annon in bellis inter nos intestinis spem
salutis in eo, qui nos utrosque internecione deletos vellet, colloca-
mus? AEquum igitur fuerit his rebus consideratis tum hunc rerum
statum iniquis ferri animis, tum nostram imperandi rationem desi-
derari, tum Lacedaemoniis succenseri, qui, quum initio bellum sus-
cepissent quasi Graecos liberaturi, ad extremum tam multos eorum
barbaris dediderunt, et Iones colonos nostros saepeque a nobis con-
servatos a nostra urbe abstractos barbaris subjecerunt, quibus in-
vitis et regionem suam tenent et contra quos belligerari nunquam
destiterunt. Ac tum quidem indignabantur, quum nos legitimum
in quosdam imperium usurparemus: nunc vero illos tali servitute
oppressos nihil curant; nec enim hoc mali satis est, quod et tributa

,Ι

