AD PHILIPPUM. 63

utiles, tibi vero, si bellum adversus eum gerere volueris, oppor
tunae futurae sunt.

43. Idrieum porro opulentissimum Asiae satrapaiiraut infestiorem
esse regi quam eos qui palam bellum gerunt, aut omnium ho-
minum abjectissimum esse necesse est, si hoc imperium corruere
nolet, quod fratrem ejus excruciavit, quod bellum contra ipsum
gessit, quod perpetuo insidias struxit ut et corpore et opibus ejus
potiretur. Quarum rerum metu perterritus nunc regern colere et
quotannis magnam pecuniae vim mittere cogitur: sed te, si in Asiam
trajeceris, non ille modo libens viderit, adjutorem sibi advenire
existimans, sed et aliorum satraparum multos ad defectionem im-
pelles, ostensa spe libertatis, istoque nomine in Asia divulgato,
quod quum in Graecia percrebuisset et nobis et Lacedaemoniis
eripuit imperium.

44. Plura dicerem, qua ratione bello administrando regis poten-
tiam facillime vinceres, nisi vererer quorundam reprehensionem, si
ego, qui nunquam bellica gesserim, nunc tibi post plurima et
praeclarissima belli facinora edita praescribere studerem. Quare
de his quidem pluribus verbis opus esse non puto.

45. Quod autem ad reliqua attinet, arbitror et patrem tuum et
eum qui regnum vobis peperit et vestri generis auctorem, si huic
liceret, illis facultas data esset, eadem haud dubie quae ego tibi
consulturos. Cujus rei conjecturam ex rebus illorum gestis capio.
Nam et pater tuus civitatibus his omnibus, quarum amicitiam ex-
petendam tibi censeo, amicus fuit: et is, qui regnum constituit et
altiores quam sui cives spiritus habuit, regnandi cupiditate incitatus,
non eadem quae alii in honorum talium appetitione consilia secutus
est. Nam illi quidem excitatis in suis urbibus seditionibus et tu-
multibus et caedibus eum honorem arripuerunt, is vero Graecorum
ditionem universam reliquit et regnum Macedonicum occupare
studuit: norat enim nec Graecos ferre monarchiam consuevisse, et
caeteros sine hac imperii‘forma non posse vitam suam gubernare.
Quod quum sapienter animadvertisset, etiam regnum ab aliis longe
diversum exstitit: nam solus Graecorum peregrinae gentis imperium
adeptus, solus etiam pericula quae monarchiis imminent effugit.
Nam qui inter Graecos tale aliquid confecerunt, eos non ipsos tan-
tum perisse, sed et genus eorum funditus exstirpatum esse inve-
niemus; ille autern et ipse feliciter oevum egit, et imperium quod
tenuerat suis per manus tradidit.

46. De Hercule vero, alii quidem fortitudinem ejus divinis lau-
dibus celebrare et certamina enumerare non desistunt, aliorum
vero quae animo insunt bonorum nemo vel poetarum vel scriptorum
mentionem secisse reperietur. Ego vero locum peculiarem video
et inelaboratum, non parvum neque sterilem, sed multis laudibus

