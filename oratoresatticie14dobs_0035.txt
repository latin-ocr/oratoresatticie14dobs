NICOCLES. ‘23

modi appellationes singulis rebus inditae sunt, talem etiam vim
illarum esse ducite. Ne invidete iis qui apud me principem locum
tenent, sed contendite, et enitimini ut ob probitatem et virtutem
vestram cum summis aequetnini. Arnandos et honorandos eos esse
putate quos rex magnifacit, ut eadem liaec vobis etiarn a me tribu-
antur. Qualia me praesente dicitis, talia etiam quum absum sen-
tite. Vestram erga nos benevolentiam factis magis quam verbis
declarate. Quae vobis ab aliis fieri aegre fertis, eadem aliis ipsi ne
feceritis. Quae verbis accusatis, ea re ipsa vitate. Ita vobiscum
actum iri credite ut erga nos affecti fueritis. Non tantum laudate
bonos, sed etiam imitamini. Verba mea pro legibus habete, ope-
ramque date ut eis obtemperetis; ac scitote, fore ut his, qui ma-
xime voluntati meae satisfacere studuerint, citissime vivere liceat ut
ipsi volunt.

14. Caput vero est omnium quae diximus, quales existimatis eos
qui vobis parent erga vos esse oportere, tales vos erga meum impe-
rium esse debetis. Quae si feceritis, quorsum attinet multa dicere
quid sit eventurum? nam si et ego me deinceps ita gessero ut
superiori tempore, et mihi vos eodem modo inservieritis, quampri-
mum et vestras opes crevisse videbitis et meum imperium auctum
et civitatem felicem esse factam. Operae pretium igitur esset tantis
bonis propositis omnia facere, nec labores ullos aut pericula recu-
sare: nunc vobis potestas datur sine ullo negotio, si fidi modo et
justi fueritis, haec omnia consequendi.

