f. s Busuus. 139

habent, ut hanc quasi stipem ultro conferant ad eos sublevandos
qui nulla sua culpa calamitosi philosophia docenda rem facere co-
nantur —, sed quia nondum ita contigit ut conveniremus, caetera
quidem differemus, dum coram copiosius colloqui licuerit, quae vero
in praesentia tibi conferre possem, ea ut ad te scribenda sic caeteros
summo studio celanda esse duxi. Etsi autem intelligo plerisque
velut innatum esse ut quum admonentur non ad secuturas utili-
tates respiciant, sed reprehensiones tanto iniquioribus animis serant,
quanto severiore censura in errata inquisitum fuerit: subeundae
tamen hae sunt offensiones his qui aliquibus ex animo bene volunt,
operaque danda est ut qui hoc modo erga consiliarios affecti sunt
ab ista opinione deducantur.

2. Quum igitur animadvertam defensione Busiridis et Socratis
accusatione te vel in primis gloriari, ostendere tibi conabor te in
utraque oratione longe ab oratoris officio aberrasse. Nam quum
nemo ignoret ei quem laudare volumus tribuenda esse plura bona
quam revera habeat, in vituperando autem contrariam viam esse
insistendam, tantum abest ut eam in dicendo rationem tu secutus
sis, ut Busiridis defensionem professus non modo erimina quae illi
objiciuntur non refutaris, sed et tam insignem ei notam immanitatis
inusseris, ut nihil contumeliosius excogitari queat: nam, quum alii
quibus illi maledicere visum est unam in eo mactationem hospitum
exsecrentur, tu etiam devorare homines solitum es criminatus ; quum
vero Socratem accusare instituisses, Alcibiadem ei quasi laudare
velles discipulum tribuisti, quem ab eo fuisse eruditum nemo norat,
sed longe aliis antecelluisse omnes confitentur. Itaque si defunctis
potestas daretur suo arbitratu de tuis orationibus statuendi, alter
talem tibi gratiam haberet pro accusatione qualem nemini laudato-
rum suorum, alter, tametsi in alios suisset humanissimus, sic indi-
gnaretur ut tua verba quovis supplicio vindicaret. An vero non
erubescendum potius est illi quam gloriandum, quem diligi magis
constet ab iis quos vituperarit quam ab iis quos laudandos susce-
pent?

3. Adeo autem tibi curae non fuit consentanea loqui, ut dixeris
eum AEoli et Orphei gloriam aemulatum esse, idemque demonstres
nihil illi studio fuisse quod cum eorum congrueret institutis. Num-
quid enim facinora istius cum sactis AEoli quae memorantur confe-
remus? At is quidem hospites in suum litus ejectos in patriam
quenque suam reducendos curavit: iste vero, si tibi quidem ha-
benda fides est, hospites immolatos devoravit. Anne eum cum Or-
phei factis comparabimus? Athis mortuos ab inferis reduxit, iste
viventes ante fatum orco tradidit. Quare summopere scire velim
quid is facturus fuisset, si eos contempsisset, quem in admiratione
virtutis eorum omnia contraria studio habuisse constat. Illud

