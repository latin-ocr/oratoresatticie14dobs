DE PERMUTA'HONE. 209

cum quidem incipiebat genus humanum creari et in urbibus con-
gregari, par fuit ejusdem esse conditionis et' legum et orationum
conquisitionem: postquam vero huc progressi sumus ut et orationes·
recitatae et leges conditae innumerae sint, quumque legum quidem
laudentur antiquissimae, orationum autem recentissimae, non jam
paris ingenii negotium id est; sed leges ferre instituentibus com-
moda est multitudo antea conditarum —— nihil enim opus est eos
novas quaerere, sed satis est quae suntrapud alios probatae colligere,
quod facile quisquis id voluerit faciet —, iis vero qui componendis
orationibus vacant, eo quod plurima jam sint occupata, contrarium
accidit: nam, si eadem ac prius recitata dicant, impudentes ac nu-
gatores videbuntur, nova si quaerant, operose invenient. Quare
dixi utrosque quidem merito laudandos, luculentius tamen eos, qui
possunt id quod est difficilius praestare. Jam et iis, qui sibi sumunt—
ut alios ad temperantiam et justitiam hortentur, nos veraciores
atque utiliores deprehendemur. Ii enim hortantur ad virtutem et
sapientiam quandam, quae caeteris quidem ignota, apud ipsos autem
controversa est, ego vero ad eam quae cunctis in confesso est: et:¹
illis utique sufficit, si quos fama nominum possint in suam pertrahere
consuetudinem, ego vero nunquam coarguar privatum aliquem ad·
me invitasse, civitati porro universae suadere conor ea aggredi, ob
quae et cives bene habebunt et caeteros Graecos praesentibus malis
eripient. Jam qui omnes cives impellere studeat ut melius et aequius
Graecis praesint, quomodo, inquam, hunc credibile est convenientes
ad se corrumpere? Quis autem, si hujusmodi orationes invenire
valeat, noxias potius noxiisque de rebus quaerere aggrediatur? prae-
sertim vero si ea sit ab his orationibus consecutus quae ego.

26& 3. His enim scriptis editisque et famam apud multos obtinui
et auditores complures recepi, quorum nemo apud me mansisset,
nisi talem me deprehendisset, qualem exspectarat: nunc vero quum
tot fuerint mei discipuli, quorum alii tres, alii quatuor annos mecum
vixere, neminem patebit de me aliquid questum: immo absoluta
institutione, quum jam navigaturi essent ad suos parentes ac notos,
ita erga scholam videbantur affecti ut cum desiderio et lacrymis dis-
cederent. Utris vero decet vos fidem habere, iis ne qni omnino
norunt meos sermones ac mores, an ei qui nihil mearum rerum scit,
calumniatorem autem agere instituit? Qui eo improbitatis et au-
daciae venit, ut accusans me, quod ita dicere doceam ut homines
praeter jus superiores evadant, argumentum quidem hujus rei nullum
protulerit, orationem autem in eo consumpserit ut contenderet rem
indignam esse juvenes corrumpi; quasi vero aut aliquis hoc neget,
aut ipse quod omnes fatentur probare debuisset, et non potius illud
unice ostendere, me nimirum huic facinori esse obnoxium. Sane
si quis, hoc [Lysimacho] ceu plagiario et fure et grassatore in judi-

‘2 E

