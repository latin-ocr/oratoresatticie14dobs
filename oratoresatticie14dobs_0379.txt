DE PHILOCTEMONIS HEREDITATE. 367*

esse nullus potest], idem tamen pro semet ipso Euctemonis heredi-
tatem petiit ejusque filiam a judicibus sibi adjudicandam quippe
bonorum patris heredem3 id quod testes a me producti confirma-
runt. Atqui, per deos superos, qui quaeso fiat, ut minus atrox
minusque intolerabile sit, genuini quidem si sint liberi, tum tutorem
eorum hereditatem ipsimet sibi petere unaque filiam Euctemonis in
matrimonium tanquam heredem legitimam super qua in jure con-
tendere liceat; sin autem, pro spuriis habeantur, legitimis heredibus
aditum ad hereditatem praeclusum ire interponenda obtestatione
adesse liberos a defuncto relictos jure adeundae hereditatis multo
propiore gaudentes? Adversa fronte istaee inter se pugnant. Per-
spicuum ergo est non a nobis solummodo falsitatem obtestationis
ab eo interpositae coargutam esse, sed etiam factis ipsius Androclis
coargui. Et hunc quidem [Chaerestratum] nemo interponenda ob-
testatione de hereditate non vacuefacta adjuvat, sed ipse [Chaere-
stratus] directa et simplice via juris sibi competentis hereditatem
petit: hic autem [Androcles] omnes petitione hereditatis excludit
eo quod disertis verbis affirmat hos e scorto natos genuinos Eucte-
monis liberos esse; quo facto sperat vos ita placatum atque cir-
cumventum iri, ut sibi demonstrationis veniam de causa controversa
faciatis copiosaque de rebus a causa alienissimis disputatione vos-
obrui patiamini. “

13. Quae rei sunt caput, et de quibus doceri vos oportebat, ea ne
attingat quidem aut leviter modo perstringat, contra vero in nos
sonora voce turpissima convicia intorqueat, et hos quidem [Chaere-
stratum ejusque cognatos] opulentos, se autem pauperem esse
iterum iterumque objectet. Quibus artibus hoc se sperat consecu-
turum, ut hi pueri [qui spurii sunt] vobis genuini esse videantur.
Fac tamen hos, quibus affluentes rerum copias Androcles invidiose
exprobrat, locupletes esse: quid tum? Locupletes si sunt, vobis
sunt,judices; plus enim de copiis suis in rempublicam vestram,
quam in semet, impendunt. Phanostratus quidem jam septies tri-
erarchatu functus est, et munia quaecunque pro republica obeunda
sunt sumptuosa ea omnia obiit, et in plerisque victorias adeptus est;
hic autem Chaerestratus, quamvis adhuc puerulus, tamen jam trier-
archatus muniis satisfecit contribuendo de suo, item choregum pro
tragoedis, nec non gymnasiarchum in lampadophoriis: nullas non
contributiones pecuniarias hi ambo [pater et filius] inter tercentum-
viros [h. e. inter civium omnium opulentissimos] contulerunt. Et
hactenus quidem hi duo [PhanostratuS, et ejus filius natu major,
Chaerestratus] haec in rempublicam contulerunt; nunc autem natu
minor quoque choregum agit tragoediS, et inscriptus est albo tercen-
tumvirorum, et confert statas contributiones. Quapropter non hi
digni sunt quibus invideatis, sed isti, ita me Jupiter atque Apollo
ament, sint magis, si bona adipiscantur quorum ipsis jus nullum

