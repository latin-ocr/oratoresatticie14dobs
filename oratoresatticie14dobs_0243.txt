DE PERMUTATIONE. 231

vituperent communem et utilem, ut stultissimi homines solent; non
quia ejus vim ignorant, quodque celerius haec suos asseclasjuvabit,
sed quia sperant, hac in crimen conjecta, se suam artem honoratio·
rem esse effecturos. Contra quos possem multo fortasse acerbius
disserere quam contra nos illi; neutrum tamen, ut arbitror, facien-
dum est, neque scilicet ii imitandi qui invidia tabescunt, neque ii
reprehendendi qui nihil quidem auditoribus suis nocent, sed minus
quam caeteri valent ad benefaciendum. Pauca nihilominus de iis
dicam, maxime quod idem ii in nos fecerunt3 tum ut vos clarius
cognita eorum facultate, sic de utriusque nostrum sentiatis ut aequum
est3 ad haec ut ostendam nos qui in civilibus orationibus versamur,
quas illi odia excitare dictitant, multo ipsis esse mitiores ε ipsi enim
semper de nobis ineptum aliquid garriunt, ego vero nihil ejusmodi
dicam, sed vera de iis narrabo. Existimo enirn eos qui in conten-
tiosis disputationibus dominantur, tum eos qui astrologiae et geome-
triae et hujusmodi disciplinis operam dant, non nocere, immo pro-
desse auditoribus, minus quidem quam ipsi spondent, plus autem
quam aliis videntur. Plurimi enim hominum existimant nugas et
tricas esse has disciplinas: nulla enim pars earum sive ad rem pri-
vatam sive ad publicam confert, vel memoriae ad ullum temporis
spatium insidet discentium, eo quod eae neque vitam comitentur
neque rebus gerendis opitulentur, sed omnino extra numerum rerum
necessariarum sint. Ego autem neque sic neque longe aliter de
istis judico; sed et qui putant niliil prodesse hanc institutionem
rebus gerendis, ii recte mihi judicare videntur, et qui eam laudant,
vera dicere. Propterea vero non consentientem sibi sermonem dixi,
quod ne hae disciplinae quidem similem naturam prorsus habent
caeterarum quibus erudimur. Caeteras enim tum nobis prodesse
comparatum est, quum earum peritiam acquisiverimus3 ex his autem
studiosissimi quidem earum nihil utilitatis percipient, nisi forte quis
decreverit hinc victum lucrari, sed tamen juvenes discentesjuvan-
tur: narn quum hi in superfluitate et severitate astrologiae et geo-
metriae versati fuerint atque abstrusioribus rebus coacti mentem
advertere, praeterea assueti dicere et sese exercere circa dicta et
demonstrata et mentem haud vagantem habere, his inquam exerciti
et exacuti facilius celeriusque graviores et nobiliores disciplinas
suscipere ac discere poterunt. Philosophiam igitur non puto posse
appellari eam quae nihil in praesenti sive ad dicendum sive ad agen-
dum prosit; exercitationem autem quandam animi et praeparationem
philosophiae voco disciplinam hanc, robustiorem quidem ea qua
pueri utuntur in scholis, sed maxima ex parte similem: nam, qui
grammaticae, musicae, et reliquoe puerili institutioni dant operam, ad
melius quidem dicendum vel deliberandum nihildum incrementi
capiunt, ipsi tamen ad majores gravioresque doctrinas evadunt

