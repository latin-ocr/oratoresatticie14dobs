76 lsocRAT1s

sertim quum in ipsa optione tantum intersit? Mea enim oratio hue
pertinet ut ne quid nostrum amittamus neque dedecus aliquod
publice suscipiamus, in spe bona nos, etiamsi justitiae causa pu-
gnandum sit, hostibus fore superiores; illi autem quid tandem
dicunt, nisi jam Messena cedendum esse? quum hoc delicto in
vosmet ipsos admisso illud etiam fieri possit ut et utilitate et justitia
et coeteris quae exspectatis omnibus frustremini ’ζ Neque enim hoc
exploratum est, si ea quae jubent hostes fecerimus, nos firmam
pacem habituros. Arbitror enirn non ignorare vos, cum iis qui ad
vim propulsandam parati sunt omnes dejure disputare, illis autem
qui nimis expedite imperata faciunt, subinde plus quam initio
cogitarant oneris imponere solere; unde fit ut ad gerendum bellum
parati qui sunt aequiorem pacem impetrent quam ii qui temere
pactiones faciunt.

15. Ne vero in his diutius immorari videar, his omnibus omissis
id jam dicam quod est omnium simplicissimum. Si nulli unquam
post clades acceptas revocatis viribus victores hostes superarunt,
ne nobis quidem bellum gerentibus victoriae spes proposita esse
debet: sin autem saepe usuvenit ut etqui majores copias haberent
ab imbecillioribus vincerentur et qui urbem circumsederant ab ob-
sessis interirent, quid miri erit, si etiam harum rerum status ali-
quantum mutabitur?

16. Ac de nostra quidem republica nihil tale habeo dicere ; nam
superioribus temporibus nulli qui nobis essent fortiores in nostros
agros invaserunt: alii quidem populi permulta nobis exempla
suppeditant. Sed primum videamus Athenienses: quos apud
Graecos in crimen ex eo venisse constat, quod aliis imperarent,
quum autem iidem injurios ulciscerentur, a mortalibus omnibus
gloriam consecutos. Quod si vetera pericula, quae in bellis ad-
versus Amazones aut Thraces aut Peloponnenses gestiS adierunt
quum Eurystheus in eorum agrum duxisset exercitum, recensuero,
obsoleta fortassis et nimium a praesentibus rebus remota comme-
morare videbor z in Persico autem bello quis nescit post quae mala
quam sint felicitatem adepti? Nam soli eorum qui extra Pelo-
ponnesum habitant, quum barbarorum copias sustineri non posse
cernerent, de imperatis faciendis sibi deliberandum esse non cen-
suerunt, sed urbem eversam quam servitute oppressam videre
statim maluerunt. Relicta igitur natali terra [et urbe] (nam pa-
triam illi quidem libertatem censebant), periculorum societate
nobiscum inita, tantam mutationem effecerunt ut, quum paucos dies
suis rebus caruissent, per multos annos aliis imperarint.

17. Neque vero quanta bona pariat ulciscendi hostes audacia,
hujus urbis tantum sed etiam Dionysii tyranni exemplo demon-
stratur, qui obsidione clausus a Carthaginiensibus, quum nullas pes

