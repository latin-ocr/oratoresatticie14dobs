AEGINETICUS. 269

plures reges exstiterunt? Quare Thrasylochus, etiamsi nunquam
cum eo collocutus fuissem, haud injuria propter haec mihi sororem
suam dare voluisset, et ego, tametsi nihil horum esset atque civium
vilissimus essem,jure tamen ac merito propter collata in ipsum be-
neficia maxima quaeque ab eo consecutus essem.

18. Arbitror autem eum testamento hunc in modum facto etiam
fratri Sopolidi rem fecisse gratissimam: qui et ipse istam oderat
sibique male velle putabat, et me inter amicos omnes maximi facie-
bat. Quod tum saepe alias, tum vero in primis declaravit quum ex-
sulibus visum est cum copiis auxiliaribus urbem invadere. Dux
enim creatus ac dictator me et scribam delegit et quaestorem con-
stituit, et praelium commissurus juxta se in acie collocavit. Quod
ei quantopere profuerit considerate: nam quum urbis oppugnatio
nobis non successisset neque ita uti volebamus recederemus, eum
tarn graviter vulneratum ut ambulare non posset, ac fere moribun-
dum, cum famulo meo humeris impositum ad navem deportavi;
quare saepe et ad multos dixit se mihi soli omniurn salutem suam
acceptam referre. Quo beneficio quid majus esse potest? 'Deinde
quum navigatione in Lyciam suscepta mortuus esset, ista paucis
diebus post acceptum de obitu ejus nuntium sacrificabat et festum
diem celebrabat, nec eam vel fratris adhuc viventis pudebat, quod
mortem defuncti tam leviter ferret3 ego vero sic eum lugebam, ut
lugere cognatos moris est. Et haec faciebam omnia ex ingenio meo
et propter illorum amicitiam, non hujus judicii causa: nec enim
putabam ita male cum eis actum iri‚ut sine liberis uterque mortui
conspiciendum relicturi essent, quo animo unusquisque nostrum in
ipsos fuisset.

19. Ac quemadmodum erga Thrasylochum et Sopolidem illa et
ego affecti fuerimus, fere audivistis: fortassis autem nunc ad eam
orationem se convertent, quae eis reliqua est, Thrasyllum istius mu-
lieris patrem, si quis sensus sit defunctis rerum quae hic gerantur,
existimaturum iniquissime secum agi, si videret filiam haereditate
fraudatam, et opes suo labore partas ad me rediisse.

20. Ego vero censeo non de jam olim defunctis, sed de iis qui
haereditatem proxime reliquerunt, verba nobis facienda esse. Thra-
syllus enim ille, quos ipse voluit, haeredes instituit: aequum autem
est idernjus a vobis huic Thrasylocho relinqui, et in haereditate illi
succedere non istam‚sed quos ille testamento successores desi-
gnavit. Neque tamen ego vel Thrasylli stare judicio recusarem.
Quem judicem contra istam omnium acerrimum fore arbitror, si in-
telligeret quomodo liberos ipsius tractasset: atque adeo nou indi-
gnaturum, si vos secundum leges senteutiam tulisse videret, ut id
longe iniquiore animo ferret, si testamentum a filio suo factum ficret
irritum. Nam siquidem Thrasylochus facultates suas meae familiae

