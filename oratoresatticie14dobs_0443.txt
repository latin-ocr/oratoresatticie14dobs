CONTRA DEMOSTHENEM. 431

pulo, e quibus nunc judices maleficia audiunt. Quae si vera fuerint,
mori non recuso. Sin Senatum ipsum suopte consilio me detulisse
dicis, testes producito ipsos Areopagitas, quemadmodum ego eos
producam ut constet me non esse delatum. Eum autern hominem
atque improbum proditorem, qui per mendatium, ut tu quoque, et me
et Senatum violavit, laesae majestatis reum feci, et apud quingentos
et bismille cives convici eum opera sua Timocli contra me locata id
fecisse, atque ultus sum ope illius temporis judicum. Cape tu mihi
testimonium, quod prius etiam injudicio eum causa ageretur exhibui
judicibus neque id quisquam criminatus est tanquam falsum, id ergo
proferam. Recita testimonium.

TESTIMONIUM.

Num vero grave non est, Athenienses, si, eo quod unus vir Pistias
ex Areopagitarum numero me perperam egisse dixit, cum et contra
me et contra se natum mentiretur, mendacium veritatem superasset,
atque ob imbecillitatem eo tempore et solitudinem meam falsae illae
contra me machinationes valuissent: nunc, cum rei veritas apud
omnes Areopagitas in confesso sit, et constet Demosthenem viginti
auri talenta in fraudem vestram accepisse eoque facto deliquisse, et
magistratum illum, in quo quidam spem collocatam habent, eviden-
ter deprehensum sit corrumpi largitionibus, instituta illius concilii et
veritas eloquentiae Demosthenis cedent, et calumnia quam contra
senatum illum Demosthenes afferet veritate plus valebit? dicet enim
senatum detulisse multos ut in populum injurios, qui injudicio sint
absoluti, ac senatum in quibusdam quintam suffragiorum partem non
tulisse. Hoc vero quo pacto fiat, facile omnes cognoscetis. Senatus
inquirit ea quae mandata sunt a vobis et apud se commissa facinora,
non ut vos—neque vero mihi irascamini—dijudicare interdum
soletis, misericordiae potius quam justitiae rationem habentes, sed
simpliciter eum defert qui inquisitione tenetur et quomodocunque
patria instituta violavit, existimans fore ut is qui parvis in rebus de-
linquere assueverit facile ad majora facinora impelletur. anue de
causa collegam suum, qui portitorem naulo fraudarat, mulctatum
apud vos detulit: rursus eum etiam, qui quinque drachmas nomine
absentis postularat, apud vos detulit; eum item, qui portionem
Areopagiticam contra majorum morem vendere non dubitarat,
eodem modo mulctatum ejecit. Eos vos causa cognita absolvistis,
non quo mendacii senatum argueretis, sed quia humanitatis potius
quam summi juris rationem ducebatis, quodque supplicium admisso
a reis facinore gravius putabatiS. Numquid ergo, Demosthenes,
falsum indicium fecit senatus? Non utique. Hos igitur et alios
similes ut injurios a senatu delatos vos absolvistis. Polyeuctum

