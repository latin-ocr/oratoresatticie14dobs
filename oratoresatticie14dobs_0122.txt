110 ISOCRATIS

autc-m et quinas et plures hoe numero amissas et millenos vel bis
millenos interfectos quisnam enumeraret? Nisi quod hoc unum ita
in orbem redibat, ut quotannis publicae sepulturae fierent, ad quas
multi e finitimis aliique Gracci conveniebant, non ut peremptos una
lugerent, sed ut nostris cladibus insultarent. Tandem eo res
redicre ut paulatim sepulcra publica civibus, tribus autem et album
civitatis alienigenis, implerentur. Quanta enim multitudo perierit ex
eo facillime cernitur, qnod genera nominatissimorum virorum, am-
plissimaeque familiae, quae et tyrannicas grassationes et bellum Per-
sicum effugerant, in eo, quod tantopere concupiscimus, imperio cx·
stirpatas reperiemus. Quare si quis caetera consideret, et ad hoc
velut exemplar reserat, permutati et alii prope facti esse videamur.

30. Enimvero ea demum civitas felix est habenda, non quae e
promiscua hominum colluvie multos cives temere colligit, sed quae
antiquissimas et primas familias maxime conservat; et ii viri in
praeclaris numerandi sunt, non qui vi potiuntur imperiis autmajorem
potentiam quam aequum est possident, sed qui et maximis honori-
bus digni snnt, et iis contenti vivunt qui populi voluntate contige-
runt. Nam tali more nemo sive privatus sive magistratus honestio-
rem aut tutiorem aut pretii majoris aut magis expetendum obtinere
queat: qualem qui circa bella Persica fuerunt consecuti, non latro-
num more vixerunt, alias copia rerum abundantes, alias annonae
penuria laborantes et obsidionibus et malis ingentibus circumventi,
sed quum victus eis neque deesset neque superesset, aequitatem
gerendae reipubl. suasque virtutes laudi sibi ducentes etiam vitam
quam alii suaviorem exegerunt. Qui autem eos proxime secuti
sunt, his neglectis non principatum obtinere sed tyrannidem exer-
cere appetierunt, quae quum eandem vim habere videantur, lon-
gissimis intervallis distant: nam principum officium est eos qui
parent industria sua reddere feliciores, tyrannorum vero ea consue-
tudo est suas voluptates ex aliorum aerumnis et cladibus comparare.
Necesse autem est eos qui talibus rebus incumbunt etiam in tyran--
nicas incidere calamitates, et quales se erga alios praebuerint tales
in se quoque alios experiri. ld quod et nostrae urbi accidit: nam
quemadmodum nostri arces aliarum urbium praesidiis occuparunt,
ita suam in hostium esse potestate viderunt; ut liberos a parentum
complexibus avulsos obsides acceperunt, ita *multi civium coacti
sunt suos liberos in obsidione pejus et alere et instituere quam eis
conveniebat3 ut aliena praedia coluerunt, sic· multis annis sua ne
videre quidem potuerunt.

31. Itaque, si quis nos rogaret, an vellemus ob imperium tantilli
temporis rempublicam tantis cladibus affectam intueri, quisnam
eam conditionem acciperet, nisi forte quispiam plane desperatus,
qui neque religionem neque parentes neque liberos neque quicquam

