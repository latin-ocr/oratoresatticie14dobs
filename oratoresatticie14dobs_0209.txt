PLATAICUS. 197

agrum et urbem restituatis, ac seniores commonefacimus ut cogitent
quam miserabile sit hac aetate calamitosum conspici et quotidiani
victus penuria laborantem, adolescentes oramus et obtestamur ut
aequales suos juvent ne, quum plura mala quam diximus tulerint,
plura tolerare cogantur. Debetis autem nobis solis Graecorum
hanc veluti stipem, ut profligatis opitulemini. Nam et majores
nostros aiunt, quum vestri patres bello Persico hac terra exces-
sissent, solos ex his qui extra Peloponnesum habitant, societate
periculorum adita, conservandae civitatis adjutores fuisse: itaque
jure nobis idem beneficium reddetis, quod priores in vos contulimus.

24. Quod si vobis decretum esset personas nostras omnino ne-
gligere, tamen a vestra virtute alienum fuerit committere ut ea
regio vasta et inculta jaceret, in qua clarissima vestrae virtutis
ac caeterorum qui illi praelio interfuere monumenta sint relicta: nam
reliqua trophaea ab alia civitate contra aliam sunt erecta, illa pro
tota Graecia contra totius Asiae potentiam sunt constituta. Quae
quidem Thebani jure aboleverint—iis enirn illorum operum memoria
contumeliosa est —, vobis autem conservanda sunt, quod illa fa-
cinora vos Graeciae duces effecerunt. Neque vero heroum qui locum
illum tenent obliviscendum est, cavendumque ne illorum honores
intercidant, quibus vos quum litassetis id periculum subiistis, quo
et istos et alios Graecos omnes in libertatem vind1castis. Est etiam
majorum quaedam habenda ratio, neque pietatis in illos officia sunt
prorsus negligenda, qui quibus animis essent, si modo defuncti ali—
quid rerum nostrarum intelligunt, si animadverterent vobis rerum
potientibus eos qui barbaris servire voluerunt aliorum dominos esse
factos, nos vero, qui in praelio pro tuenda libertate gesto strenuam
operam navavimus, solos e Graecis omnibus esse profligatos, for-
tiumque virorum monumentis justa non persolvi propterea quod
nulli adsint qui id faciant, sed Thebani qui contraria fecerunt earn
regionem teneant: illud etiam recordamini Lacedaemonios a vobis
acerrime ob hoc fuisse accusatOS, quod Thebanis, Graecorum pro-
ditoribus, gratificantes, nos benemeritos perdidissent. Ne igitur
admittatis ut haec convitia in vestram urbem retorqueantur, neque
istorum libidinem existimationi vestrae praeferatis.

25. Etsi autem multa dici possent, quibus ad curam nostrae salutis
excitemini, tamen non possum [brevi oratione] complecti omnia;
quamobrem vos decet tum praetermissa perspicere, tum vero juris-
jurandi et foederum, itemque nostrae benevolentiae et inimiciti-
arum quoe vobis cum istis sunt, recordatos, ita statuere de nobis ut
jus et oequum postulabit.

