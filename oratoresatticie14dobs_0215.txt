DE PERMUTATIONE. 203

16. Etsi autem haec de me ipso dicere possum, tamen ne sic
quidem eas orationes mihi studio fuisse apparebit. quue ex quo-
tidianae vitae meae consuetudine potissimum cognoscetis, quae veri-
tatem longe certius indicat quarn verba calumniatorum. Arbitror
enim hoc ignorare neminem omnes homines in eo loco versari
solere, unde victum parare decreverunt. Qui igitur e contractibus
qui in vestrum judicium afferuntur atque ex istiusmodi occupationi-
bus victitant, eos in foro tantum non habitare videatis, me vero
nemo unquam nec in conciliabulis nec in judiciis nec in praetoriis
nec apud arbitros vidit, quae ego ita omnia fugio ut nullus civium
aliorum. Deinde illos apud vos solos rem posse facere, si quo
autem alio navigarint, nec unde famem depellant habere; mihi
autem eas copias, quas iste tam magnidicis verbis effert, ab externis
‚omnes contigisse reperietis: praeterea istis sese adjungere illos qui
vel ipsi in malis sunt vel aliis negotium exhibere volunt, mihi vero
Graecorum omnium otiosissimos. Audistis et accusatorem inter
alia dicere me a Nicocle Salaminiorum rege multa et magna munera
accepisse. Atqui quis vestrum est qui credat, illa mihi propterea
dedisse Nicoclem, ut causas agere disceret, qui controversias aliorum
tanquam domiuus disceptabat? Ex ipsius igitur adversarii verbis
facile intelligitur, me a rebus illis alienissimum esse quae ad forensia
negotia pertinent. Jam illud etiam notum est omnibus, plurimos
esse qui litigantibus in judiciis orationes parent. Quorum nemi-
nem, quum tanta turba sit, dignum esse habitum constat cujus fidei
discipuli mandarentur; ego vero, ut aecusator ait, plures habui,
quam omnes alii qui in studio literarum versantur. Enimvero quis
credat θος, quorum studia tantum distant [et inter sese differunt]‚
in iisdem versari actionibus?

17. Etsi autem multa discrimina tum meae vitae tum dicarum
possem ostendere, eo modo tamen potissimum vos ab ista opinione
deduci posse censeo, si quis vobis ostenderit mihi nullos earum
rerum discipulos fuisse de quibus accusator dixit, neque me foren-
sium orationum egregium esse artificem. Arbitror enim vos, refu-
tato crimine quod in me conjectum fuit, priore opinione ultro
repudiata cupide audituros quo genere orationum tractando tantam
mihi gloriam compararim. Ac veritatem quidem dicere an mihi
profuturum sit, neseio; difficile enim est vestram intelligere sen-
tentiam, sed tamen apud vos libere loquendum. Nam vel discipu-
lorum puderet, quum saepe dixerim me optare civibus omnibus et
vitae meae rationem et genus orationum quod tractem esse notum,
si nunc eas vobis non ostenderem, sed occultarem. Tanquam
igitur veritatem audituri, sic animadvertite.

18. Ac illud in primis intelligendum est, genera doctrinarum non
esse pauciora quam poematum quae certis dimensionibus constant.

