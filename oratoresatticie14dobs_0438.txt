426 DlNARCHI

vationem accepisset? nam cum Arcades in Isthmum venissent atque
Antipatri legatos re infecta dimisissent, et infelicium Thebanorum
admisissent, qui mari aegre ad eos pervenerant, supplices et cadu-
ceos oleaginos —- ut aiebant — gestantes, dicturi apud Arcades
Thebanos non eo animo res novas moliri quod Graecorum amicitiam
desertam vellent, aut Graecis adversaturi essent, sed quod Mace-
donum in suam urbem violentiam diutius tolerare non possent, ne-
que perpeti servitutem, neque intueri contumelias quae hominibus
ingenuis factae sunt. Quibus cum opem serre Arcades parati essent,
adductique essent misericordia malorum in quibus versabantur, ac
declarassent se corporibus Alexandrum propter tempora sequi co-
actos, voluntatibus autem cum Thebanis et Graecorum libertate fuisse
conjunctos, eorumque dux Astylus vaenalis esset —— ut et Stratocles
narravit —et decem talenta postularet ob adducenda Thebanis
auxilia, ac legati ad istum venissent, quem aurum regium habere
scirent, et orarent atque obtestarentur ut pecuniam illam ad civi-
tatis suae salutem conferret, recusavit nefarius iste atque impius et
sordidus de magna pecunia quam habebat decem tanturn talenta
dare, cum quidem videret tantam spem salutis Thebanorum afful-
gere, nec obstitit quo minus alii darent illud argentum -— ut et Stra·
tocles dixit—quo Arcadica expeditio domum reverteretur nec opem
ferret Thebanis. Nunquid videtur vobis parvorum malorum ac
vulgarium universae Graeciae auctor exstitisse Demosthenes et ejus
avaritia? num deberi ei venia a vobis his factis, ac non potius ulti-
mum supplicium ob injurias tam recentes quam veteres illas? Au-
dientjufflcium, Athenienses, hoc die a vobis factum: omnes homi-
nes spectabunt vos, judices, quo pacto tractaveritis hominem tam
facinorosum. Vos estis qui ob delicta istius injuriis multo leviora
magna supplicia nullis mitigati deprecationibus inflixeritis. Vos
Menonem molitorem occidistis, quod ingenuum puerum Pelleneum
in pistrino habuisset: vos Themistium Aphidnaeum, quod initiis
Eleusiniis Rhodiam citharistriam violasset, capite mulctastis: Eu-
thymachum item, quod puellam Olynthiam prostituisset. Ob istum
vero proditorem liberi et uxores Thebanorum in tabernacula barba· ·
rorum sunt distributae, urbs finitima et foederata e media Graecia est
abrepta, aratur et conseritur urbs Thebanorum qui nobiscum una
bellum Philippo intulerunt. Aratur, inquam, et conseritur; nec
misertus, inquam, est. impurus iste civitatis adeo miserabiliter pe-
reuntis, in quam legatus avobis missus est, cujus sacris et mensis
saepe interfuit, quam ipse ait sua opera sociam vobis esse factam.
Verum ad quos rebus secundis saepe est profectus, eos rebus ad-
versis deseruit. Illi —- ut seniores narrant —- adgregata nostra li-
bertate et Thrasybulo exsules colligente ad Phylem occupandam,
quamvis Lacedaemonii rerum potirentur et quenquam Atheniensium

