[SOCRA'PIS
CONTRA SOPllISTAS.

l. Sx ornnes isti qui docere instituunt vera dicere vellent, neque
majora promitterent quam praestare solent, vulgo non male audirent.
Nunc eorum audacia, qui se nimis inconsiderate jactant, factum est
ut rectius sibi consulere videantur ii qui in otio degere malunt quam
sapientiae studiosi.

2. Quis enim non simul et oderit et contemnat primum eos qui
in rixis versantur, qui quum veritatis indagationem prae se ferant,
statim ab initio suarum pollicitationum mentiri non dubitent: omni-
bus enim perspicuum esse arbitror suturarum rerum praenotionem
non esse nostri ingenii, sed humanae prudentiae captum usque adeo
excedere, ut Homerus opinionem sapientiae maximam consecutus
etiam deos interdum de futuris deliberantes]introduxerit, qui etsi
animum eorum non perspectum habuit, nobis tamen ostendere voluit
id ex eorum esse numero quae vires humanas superarent.

3. Isti autem tanta sunt audacia, ut persuadere conentur adole-
scentibus eos, si ipsis magistris usi fuerint, et quid agendum sit
scituros et per eam scientiam felicitatis fore compotes. Quum
autem tantorum bonorum doctores et dominos se constituerint, ea
trinis aut quaternis indicare minis non erubescunt. At si quid ali-
arum rerum longe infra justum pretium venderent, ne ipsi quidem
se desipere negarent: nunc, quum virtutem et felicitatem universam
tantillo aestimant, tanquam sapientes aliorum praeceptores esse vo-
lunt. Et auro quidem et argento atque divitiis, quae minuendi forma
pecuniolam appellant, indigere se negant, quum appetitione parvi
lucelli discipulis tantum non immortalitatem polliceantur. Jam,
quod omnium maxime ridiculum est, iis diffidunt a quibus nume-
randa merces est, quibus se justitiam tradituros promittunt, quorum
autem magistri nunquam fuerunt, eos pro discipulis spondere
jubent; qua sane re non male sibi cavent, sed eadem pollicitationes
suas evertunt. Nam qui aliquid aliud docent, eos quam accura—
tissime sibi providere decet ne in contractibus fraudentur— nihil
enirn prohibet quominus ii, qui alterius cujuspiam artis peritiam
adepti sunt, pacta et conventa violent -— ι eos autem qui ex virtute
et temperantia quaestum faciunt, quid absurdius quam non discipulis

