IV.

ANTIPATRO.

1. QUANQUAM apud nos periculosum est literas mittere in Ma-
cedoniam, non modo nunc quum bellum vobiscum gerimus, sed
pacis etiam tempore, ego tamen ad te scribere de Diodoto institui;
aequum enim esse existimo ut magnifaciam tum omnes familiares
meos qui se nobis dignos praebuerunt, tum vero hunc propter et
benevolentiam erga nos et morum integritatem. Maxime autem
vellem eum per nos fuisse commendatum: postquam vero aliorum
opera ei aditus ad te patefactus est, hoc mihi relinquitur, ut testi-
monium de eo dicam eamque notitiam quae inter te et illum est
confirmem. Nam cum multi et varii viri, atque ex illis plerique
gloria celebres, mea consuetudine sint usi, reliquorum alii eloquentia
alii prudentia et rebus gerendis claruerunt, ac alii quidem vitae mo·-
destia et suavitate morum commendati sunt, quum ad alios usus et
actiones prorsus inepti essent: huic autem ea contigit ingenii dex-
teritas, ut in his quae diximus omnibus sit absolutissimus. Quae
ego dicere non auderem, nisi et ipse ab omni parte perspectum eum
haberem et omnino putarem te idem cogniturum, partim ex fami-
liaribus cum eo congressibus, partim ex eorum quibus notus est
sermonibus. Quorum nemo erit, nisi supra modum sit invidus,
quin fateatur eum et eloquentia et consiliis nullo esse inferiorem,
virumque justissimum et modestissimum et ab avaritia alienissimum,
atque in consuetudine quotidiana et convictu suavissimum homi-
nem et urbanissimum, ad haec magnam in eo esse dicendi liberta-
tem, non illam indecoram, sed hanc quae jure maximum signum
habetur benevolentiae erga amicos: quam ex principibus hi qui
tantos animos habent, quantos imperii majestas requirit, tanquam
utilem 'venerantum qui autem imbecillioribus sunt ingeniis quam
potentiae amplitudo postulat ut molestam aversantur, quasi vero
per eam cogantur aliquid contra sui animi voluntatem facere, qui
non intelligunt, quum de utilitate deliberatur, eos qui adversari
audent, maximam eis dare potestatem ea quae velint faciendi.
Consentaneum enim est eos, qui ad gratiam loqui omnia student,

