PANATHENAICUS. 173

s.

cessuum magnitudinem elati superbia et sana mente amissa in dete·
riorem etiam et humiliorem priore fortunam deseruntur, sed talibus
omnibus evitatis instituta vetera ob rectam reipublicae administra-
tionem retinuerunt, magis freti animi sui virtute suaque prudentia
quam praeliis commissis, majoreque in admiratione habiti apud alios
ob constantiam hanc et sobrietatem quam propter tolerantiam
laborum et periculorum: omnes enim videbant multos etiam flagitiis
coopertos animosos esse in praeliis, sed moderationis et prudentiae,
quae rebus in omnibus utilis omnes juvare possit, expertes esse im-
probos, et hanc propriam eorum esse laudem qui bene nati beneque
educati et instituti sunt, cujusmodi fuerunt illi qui tum urbem
rexerunt, quibus successus illi quos diximus omnes sunt accepti
referendi.

80. Equidem video alios maximis facinoribus et in primis memo·
rabilibus concludere solere orationes, atque eos qui sic judicant et
agunt sapere censeo, sed tamen ita accidit ut ego aliter faciam et
plura dicere necesse habeam. Quod cur a me fiat, paulo post
ostendam, ubi pauca. omnino prius dixero.

81. Tantam hujus orationis partem perscriptam, quanta jam
recitata est, cum adolescentulis tribus aut quatuor familiariter mecum
vivere solitis corrigebam: quae quum nobis recensentibus probata
conclusione tantum indigere videretur, consultum esse duxi quen·
dam, qui me praeceptore usus atque in oligarchia versatus eo animo
erat ut perpetuo laudaret Lacedaemonios, accersere, ut, si quid forte
falso dictum nos praeteriisset, id ille animadversum nobis indicaret.
Venit igitur ille vocatus et lecta oratione — nam quae alia intercesse-
runt quid multis dicere attinet ? -caeterorum quae scripseram nihil
moleste ferebat, sed et summis laudibus efferebat, et de singulis
partibus eadem fere dicebat quae nos quoque sentiebamus: non
obscuram tamen significationem dabat sibi displicere ea quae de
Lacedaemoniis dixissemus. quue mox ostendit: ausus est enim
dicere, etiamsi nullum aliud in Graecos beneficium contulissent, ob
illud tamen eis jure omnes gratiam habituros, quod, pulcherrimis
institutis inventis, eadem et ipsi usurpassent et aliis demonstrassent.

82. Hoc ita breviter et paucis dictum in causa fuit ne ibi finirem
orationem ubi decreveram, ac turpe fore ducerem minimeque feren-
dum, si quenquam ex meis discipulis in conspectu meo verbis im-
probis uti paterer. Haec cogitans interrogabam nihilne curaret eos
qui adessent, nec impia et falsa et multis contradictionibusreferta
dicere erubesceret? Intelliges autem (inquam) ita esse, si
prudentiores interrogaris quae instituta. pulcherrima
esse putent? deinde quantum temporis effluxerit ex
quo Spartani in Peloponneso consederunt? Nemo
enim est quin religiosum cultum deorum et justitiam

