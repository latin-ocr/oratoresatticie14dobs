2m4 · LYCURGI

popularem urbisque felicitatem: primurn quidem legum ordinatio,
secundum judicum calculus, tertium vero bis judicibus agnoscere
concedens delicta judicium. Lex enim solet quae non deceat
agere praescribere, accusator autem denunciare eos qui sint legum
censurae obnoxii, judex denique punire ab utrisque hisce demon-
stratos, quare neque lex neque judicum suffragium, nisi ipsis
injuste agentes tradantur, quicquam valet. Ego vero, Athenienses,
compertum habens Leocratem fugisse pericula quae pro patriae de-
fensione toleraret, deseruisse suos cives, prodidisse quoque omnem
vestram potentiam, omniumque lege expressarum poenarum reum,
hanc adjudices ejus accusationem institui, neque inimicitia ulla
neque contentione quadam adductus hoc certamen suscepi, verum
turpe existimans hunc sinere foro inferre sese ac communium sa-
crorum participem esse, qui sit patriae dedecus omniumque vestrum
turpitudo. Justi enim est civis non ob privatas inimicitias ad pu-
blica judicia deferre eos qui nulla in re urbem injuria affecerint,
eamve laeserint, verum eos qui in patriam quidquam committunt,
suos hostes esse reputare, ac publica crimina publicas etiarn occa-
siones cur ab iis dissideamus habere.

3. Operae pretium est itaque vos arbitrari universas publicas
actiones esse ingenteS, potissimum vero hanc super qua nunc cal-
culum estis vestrum laturi. Etenim, quando sententiarum legibus
repugnantium causas judicatis, hoc tantummodo corrigitis idque
solum cavetis, quatenus istud decretum offendat urbem: at quod
nunc prae manibus est certamen haud exiguam quandam partem
rerum urbicarum continet nec ad modicum temporis curriculum,
sed pro tota patria perque omne aevum nunquam non memorandum
relinquet posteris judicium. Adeo enim dirum est patratum scelus,
tam grande commissum facinus, ut neque accusationem neque sup-
plicium liceat invenire dignum, neque legibus definita sit ultio sce-
leribus respondens. Quo enim supplicii genere afficiendus est qui
patriam deseruit? neque opem tulit patriis sacris? majorumque
suorum reliquit tumulos? universam autem urbem subjugatam ho-
stibus prodidit? Siquidem maximum et novissimum suppliciorum, Α
mors, necessaria est ex legibus mulcta, Leocratis autem facinoribus
improbis par non exstat. Praetermitti autem super ejusmodi crimi-
nibus poenam contigit, judices, non per socordiam eorum qui turn
sancivere leges, caeterum, quod prioribus temporibus nihil ejusmodi
acciderit et quia non putarint tale quiddam futuris temporibus
eventurum, factum est ut neque accusatio neque supplicium possit
inveniri dignum. Proinde et maxime, viri, operae pretium est vos
esse non solum praesentis flagitii judices, verum etiam legislatores,
quaecunque enim scelera lex quaepiam definivit, facile est secundum

hanc regulam accommodatam punire delinquentes: quaecunque

