AD NICOCLEM. ll

reverentiam, ut plus habeatur fidei tuae affirmationi quam aliorum
dejerationi. Cum omnibus hospitibus urbem exhibe tutam et in
contractibus aequam, tum inter advenas eos maximi facito non qui
dona tibi advehunt, sed qui a te expetunt: nam, si his honorem
habueris, apud caeteros majore gloria eris. Exime civibus multas
formidinis causas, neque meticulosos eos esse velis qui nihil delin-
quunt: narn quo tu eos in te esse animo consuefeceris‚ eodem et
ipse in illos eris. Nihil per iracundiam agito, sed iram, quum tem-
pus postulabit, simulato. Aerimoniam tuam proba indagatione re-
rum quae geruntur omnium, clementiam mitigatione suppliciorum.
Auctoritatem imperii tuere non asperitate nec saevitia poenarum, sed
excellenti sapientia, ut te suae saluti omnes melius quam semetipsos
consulere arbitrentur. Bellicosus esto scientia rei militaris et appa-
ratu, pacificus nibil praeter jus et aequum vendicando. Erga civi-
tates imbeciHIOres talem te praebe, quales in te potentiores esse
velles. Noli de rebus quibusvis contendere, sed de iis duntaxat
quarum victoria tibi profutura est. Contemnendos existima, non
eos qui utiliter succumbunt, sed qui cum damno suo vincunt. Ma-
gnanimos puta, non eos qui majora suscipiunt quam sustinere possint,
sed qui et honesta desiderant et quae aggrediuntur perficere possunt.
AEtnulare‚ non eos qui latissime imperium propagarunt, sed qui id
quod habent rectissime administrarunt; teque ab omni parte beatum
fore puta, non si omnibus hominibus cum terroribus et periculis im-
perites, sed si, talem te praebens qualem decet et ea gerens quae in
praesentia, mediocria desideres ethorum nullo careas.

8. In' amicitiam recipe non quoslibet, sed tua natura dignos;
neque cum quibus jucundissime tempus conteras, sed quorum opera
urbem optime gubernes. Diligenter inquirito in tuos familiares,
teque scito talem ab iis omnibus qui consuetudine tua non utuntur
judicatum iri, quales illi fuerint cum quibus vixeris. Sic alios iis
praefice rebus quas ipse non geris, ut tibi adscribendum scias quicquid
illi fecerint. Fideles existima, non eos qui omnia et dicta tua et
facta laudarint, sed qui etiarn errata et delicta reprehenderint. Po-
testatem da prudentibus libere dicendi sententiam, ut, si quibus de
rebus dubitaris, praesto sint qui illas una tecum expendant. Dis-
cerne eos qui arte assentantur ab illis quiex benevolentia te colunt,
ne improbi meliore conditione sint quam boni viri. Audi quid alii
de aliis dicant, operamque dato ut, quales et quinam sint non minus
ii qui dicunt quam ii de quibus dicunt, cognoscas. Iisdem suppliciis
affice calumniatores, quibus delinquentes. Impera tibi ipsi non
minus quam caeteris; idque maxime regium putato, si nullis libi-
dinibus servias, sed cupiditates magis in potestate habeas quam
cives tuos. Nullam familiaritatem temere ac sine ratione contrahe,
sed iis gaudere congressibus assuesce, qui te et sapientia augeant
et virtutis apud alios opinione.

