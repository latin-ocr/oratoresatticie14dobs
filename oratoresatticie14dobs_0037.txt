PANEGYRICUS. 25

quibus alii prius egerunt, sed opera danda est ut eos orationis
bonitate superemus. Res enim olim gestae ex aequo nobis omnibus
sunt relictae, eas vero in tempore proferre et argumentis idoneis
confirmare et verbis illustrare prudentium hominum peculiare mu-
nus est. Sic autem existimo curn caeteras artes tum eloquentiae stu-
dium maxime auctum iri, si honorati atque in admiratione sint non
ii a quibus primis sit initium dicendi profectum, sed hi qui singulas
orationum partes optime perfecerint, neque illi qui de rebus a
nemine prius tractatis dicere instituerint, sed qui sic verba fece-
rint ut nemo alius eodem modo possit.

2. Enimvero sunt qui vituperent orationes quae vulgi captum
excedunt et exquisitius elaboratae sunt; ac tanto in errore versan-
tur ut summo studio perpolitas cum privatorum contractuum causis
conferant, quasi vero eadem utrarumque ratio esse debeat, et non
alterae ad victoriam alterae ad ostentationem sint comparatae, aut
mediocritatem ipsi perspiciant, is vero qui accurate potest dicere,
non simpliciter etiarn dicere possit. Ac istos quidem non obscu-
rum est eos duntaxat laudare a. quibus ipsi prope absunt: mihi
autem cum isto hominurn genere rei nihil est, eos volo qui nullum
verbum temere probent, sed et morose judicent et tale aliquid in
meis orationibus requirant, quale apud alios non sint inventuri.
Ad eos igitur ubi me paulum etiam jactaro, statim de re ipsa dicere
aggrediar. Equidem alios in exordiis auditores sibi conciliare vi-
deo, et excusare ea quae dicenda sunt, vel quod non spatii satis
datum sibi fuerit ad meditandum, vel quod difficile sit eam afferre
orationem quae rerum magnitudini respondeat. Ego vero, nisi et
pro dignitate rei dixero et sicut et existimatio mea et tempus non
modo in liae oratione scribenda consumptum sed et totius meae vitae
postulat, hortor ne quisquam mihi det veniam, sed ut me derideant
et contemnant omnes: nihil enim horum estquod non jure mihi
eventurum sit, qui nihilo praestantior aliis, adeo magnifica promit-
tam. Ac de ine quidem haec volui praefari: de republica vero, qui
quum primum huc prodierunt abolitis odiis et inimicitiis belli aciem
contra barbarum dirigendam docent, et clades ex intestinis bellis
acceptas commemorant fructusque item illius expeditionis, vera
quidem dicunt, sed non inde ordiuntur unde confici potissimum illa
possint. Nam ita se rcs habet: Graecorum alii nos colunt, alii
Lacedaemoniis parent; etenim rerum publicarum formae, quibus in
suis quique civitatibus utuntur, sic plerosque distinxerunt. Quis-
quis igitur se publice de caeteris bene meriturum putat, priusquam
eorum principes reconciliarit, is parum rectc sentit et longe abest a
rci veritate. Qui autem non tantum ingenii famam aucupatur, sed
etiam aliquid perficere cupit, eas quaerat rationes necesse est, qui-
bus hae urbes adducantur ut et pari aequoque jure inter sese vivant

ε.

