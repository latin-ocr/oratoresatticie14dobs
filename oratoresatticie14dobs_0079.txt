AD PHILIPPUM. 67

pater ob virtutem inter deos retulit, humilioribus nominibus salu-
tentur. Atqui horum nihil ita relinquendum est, sed haec omnia
commovenda et invertenda sunt.

56. Omnino autem statuere debes me nihil hujusmodi tibi suasu-
rum fuisse, si imperium duntaxat et divitias inde vidissem parandas:
arbitror enim te jam antea omnibus copiis harum rerum circumflu-
ere, eumque prorsus inexplebilem esse qui subire per1culum non
recuset quo aut iis potiatur aut vita privetur. Ego vero non ita haec
dico ut possessiones eorum spectem, sed quod ex his te putem ma-
ximum clarissimumque triumphum consecuturum. Cogites velim
mortale corpus omnes nos habere, sed gloria, laudibus, fama, me-
moriae perpetuitate fieri compotes immortalitatis, cujus cupiditate
omnes vires exercendae, nulli labores, nulla pericula recusanda sunt.
Nam privatorum hominum aliquos cernas et eos quidem optimos
qui, quum vitae caritatem nulla. re alia permutatam velint, adipiscendi
honesti nominis gratia in bellis occumbere non dubitent; denique
eos,qui semper tenentur augendae gloriae studio, laudari ab omnibus,
qui autem aliquid caeterarum rerum insatiabiliter complectuntur,
hos et incontinentiores et nequiores baberi. Et quod maximum est,
opum atque imperiorum saepe accidere ut hostes potiantur, sed be-
nevolentiae civium et caeterorum quae diximus non alios heredes re-
linqui quam liberos e nobis procreatos. Quare, nisi propter haec
tibi consuluissem militiam hanc suscipendam esse et bellum geren-
dum et dimicandum, erubescerem.

57. Sic autem his de rebus rectissime statues, sicogitabis non solum
hanc orationem esse quae te hortetur, sed accedere majores quoque
tuos et barbarorum ignaviam et eos etiam qui celeberrimi facti sunt
et semidei habiti ob expeditionem contra barbaros susceptam; in
primis autem excitare te debet occasio, quum et tu tantis opibus et
copiis polleas quantis eorum nemo qui in Europa habitarunt, et is,
contra quem bellum geres, in tanto sit odio et contemptu omnium
in quanto nemo regum uuquam fuit.

58. Vehementer autem velim me posse colligere ac uno veluti fa-
sce complecti ea quae de his rebus dixi omnia: magis enim argu-
mento digna haec oratio videretur. Verum te quoque decet cousi-
derare ex omnibus ea quae huc pertinent et ad bellum hoc adhortan-
tur: sic enim de iis optime consulueris.

59. Neque vero ignoro Graecorum multos in ea opinione esse ut
regem Persarum inexpugnabilem putent: quos sane mirari aequum
est, si id imperium, quod est ab homine barbaro et male instituto
constitutum et ad servitutem congregatum, a viro Graeco et bellicis
in rebus multum exercitato non putant spe recuperandae libertatis
proposita dissolutum iri, praesertim quum sciant constituere omnia
quam sit difficile, quani facile vero dissolvere.

