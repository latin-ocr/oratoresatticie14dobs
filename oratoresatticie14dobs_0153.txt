BUSIRIS. 141

ctarent imperavit, haud ignarus eos qui subinde aliud atque aliud*
munus susciperent nihil exquisite cognitum habere, eos autem qui
rebus iisdem perpetuo essentoecupati in suo scientiae genere pluri-
mum excellere. Unde hoc consecuti sunt ut et in singulis artibus
longe plus aliis artificibus praestent quam caeteri artifices hominibus
illarum ignaris: et ordinem, quo regnum caeteraque reipubl. munia
tuentur, tarn praeclarum servent, ut etiam philosophi celeberrimi,
quum his de rebus disputationes instituunt, AEgyptiam =reipublicae
formam caeteris anteponant, et Lacedaemonii, qui partem quandam
inde ad se transtulerunt, suam rempublicam optime administrent.
Nam ut militum nemo sine venia magistratuum peregre abeat et
concoenationes et corporum exercitationem, praetereaque ne inopia
rerum necessariarum coacti publica edicta negligant aut aliis artibus
occupentur, sed omnem aetatem omneque studium in armis et expe-
ditionibus consumant, ab AEgyptiis haec omnia petita sunt. Tanto
autem pejus his institutis utuntur, quod ipsi omnes militiae dediti vi
aliis sua eripere student, illi autem ita vivunt ut eos decet qui nec
sua negligunt nec insidiantur alienis, Quantum porro inter utram-
que gerendae reipublicae rationem intersit ex eo perspici potest: quod
si omnes pigritiam et avaritiam Lacedaemoniorum imitemur, mox
tum ob annonae penuriam tum propter intestina bella perierimus;
sin AEgyptiorum instituta secuti alii opus facere alii horum opes
tueri voluerimus,suis quique contenti finibus beatam vitam exigemus.

9. Atque etiam sapientiae studium illi merito‘acceptum referetur.
Nam sacerdotibus ita prospexit, primum ut e sacris reditibus opes
haberent3 deinde, quia legibus eorum sanctimonia summa requi-
ritur, ut temperanter viverent3 denique, quum immunes sint a mili·
tia caeterisque laboribus, ut quiete atque in otio degerent; illi igitur
his usi commoditatibus ad corpora. juvanda medicinam invenerunt,
non eam quae periculosis medicamentis utitur, sed ejusmodi quae,
quum aeque tuto sumi possint ut cibi quotidiani, tantas utilitates
habent ut nemo neget eos et saluberrimis esse corporibus et diutis-
sime vivere: ingeniis autem philosophiae exercitationem demonstra-
runt, quae tum leges sancire tum rerum naturam indagare potest.
Ac senibus quidem praecipuas res gestas mandaverunt, adolescenti-
bus autem persuaserunt ut omisso voluptatum studio in astrologia
et arithmetica et geometria versarentur, quarum facultatem alii ut
ad alia conducibilem laudant, alii eas ad virtutem quoque conse-
quendam adjumenti plurimum afferre contendunt.

10. Maximis autem laudibus et admiratione digna est eorum reli·
gio et deorum immortalium cultus. Nam qui ita se pararunt, ut
vel scientiae vel virtutis nomine majorem de se quam pro dignitate
opinionem excitarint, hi deceptis nocent: qui autem divinis rebus
ita praesunt, ut et auxilia et poenae certiores ac paratiores quam sunt

