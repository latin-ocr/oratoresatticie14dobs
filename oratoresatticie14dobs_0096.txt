84 ISOCRATIS

ut antea honoratus, ita nunc futurus conspicuus ob ignaviam ut an·
tea ob virtutem illustris, quin et visurus servos nostros ex regione
nobis relicta a patribus majores quam nos primitias et victimas
offerre, eosdemque auditurus talibus in nos uti convitiis, qualia iis
in promptu fore credibile est qui, quum duriorem quam alii ser-
vierint servitutem, nunc aequo jure cum dominis pacta fecerint:
quae unusquisque nostrum ita doleret, ut dicendo id mortalium con—
sequi nemo queat. Hisce de rebus nunc consultandum est, et non
tum graviter ferendum quum quiritari nihil proderit; nunc potius
advigilare decet ne quercla dignum aliquid eveniat. Quam enim
turpe est, quum antehac ne ingenuos quidem exaequari nobiscum
passi fuerimus, nunc servorum etiam in loquendo licentiam tole-
rare. Nam superiorum temporum acta insolentiae nostrae tribuen-
tur, qui, quum ingeniis nihil alios excelleremus, pertinacia et fastu
non vera gravitate simus usi. Ne quam igitur ansam praebeamus
nostris obtrectatoribus, sed eorum maledicentiam factis refutemus,
ut nos majorum vestigiis religiose appareat institisse.

42. Recordamini qui ad Dipaeam adversus Arcades dimicarunt,
quos aiunt ita instructa acie ut phalanx uno viro densior non esset
in fugam multa millia vertisse, et trecentorum illorum qui ad Thy-
reas Argivos universos superarunt, et mille virorum qui in Ther-
mopylis cum septies centenis barbarorum millibus congressi neque
terga verterunt neque victi sunt‚·sed quo in gradu collocati fuerant
in eo oppetierunt, itaque se gesserunt, ut qui arte res gestas ornare
solent nullas illorum virtutibus laudes aequare possint. Haec igitur
omnia cogitatione complexi bellum fortius administremus, neque
exspectemus dum alii malis nostris medicinam adhibeant, sed quae
nobis ipsis evenere, eadem ipsi etiam propulsare studeamus. Prae-
stantes porro viros talibus temporibus excellere decet: nam secundae
quidem res etiam ignavorum hominum vitia contegunt, adversae
autem quales quique sint statim ostendunt: in his igitur demon-
strandum est, siquid nos aliis rectius educati et instructi sumus ad
virtutem.

43. Neque vero desperandum est ex iis quae nunc adsunt fore ut
aliqua contingant quae necesse sunt. Neque enim ignoratis, opinor,
multa jam talia accidisse, quae initio quidem in malis omnes nume-
rarent et eorum quibus illa usuvenerant vicem dolerent, quum ea
post maximorum bonorum causas fuisse intelligerent. Et quid opus
est exemplis longe accersitis? quum nunc etiarn principes quidem
urbes, Atheniensium inquam et Thebanorum, non pace ad tantam ,
magnitudinem pervenisse, sed ex belli calamitatibus pristinam di-
gnitatem recuperasse videamus; unde altera principatum Graecum
tenet, altera tanta in praesentia facta est quantam eam fore nemo
unquam credidisset. Neque enim ignavum otium magnam gloriam

