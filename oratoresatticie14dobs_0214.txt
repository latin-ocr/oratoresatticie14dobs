‘202 lSOCRA'I'lS

ACCUSATIO.

13. Adversarius igitur accusatione ista me in odium conatur
adducere, quod corrumpam adolescentes praeceptis eloquentiae
tradendis, quibus instructi contra jus et aequum victoriam in judi·
ciis adipiscantur3 caeteris autem verbis suis tantum me facit,
quantus nemo unquam fuit neque causidicus in judicum subselliis
versatissimus neque in otio philosophiae studiis deditissimus: nec
enim privatos duntaxat homines mihi fuisse discipulos ait, sed et
oratores et duces et reges et tyrannos, a quibus magnam pecuniae
vim partim acceperim partim nunc etiam accipiam. Hac autem de
causa hoc modo actionem instituit, quod existimaret ista de me
atque opibus et multitudine discipulorum jactitando se mihi apud
omnes auditores invidiam conflaturum, judiciorum autem tractatione
interserenda vestram iracundiam et odium contra me concitaturum:
quibus affectibus judices perturbati reis iniquissimi fiunt.

14. Sed ego eum quaedam immodice exaggerasse, quaedam pror-
sus ementitum esse, facile me probaturum confido. Peto autem a
vobis, ne verbis maledicorum et calumniatorum quae de me prius
audivistis auscultetis‚ neve ea credatis quae sine ulla probatione,
sine judicio, dicta fuerint, aut iis opinionibus in quas illi vos per
injuriam adduxerunt insistam, sed qualis esse vobis ex hac accusa-
tione et defensione visus fuero, ita de me statuatis: nam hoc pacto
decernentes, et ipsi recte ac secundum leges judicabitis, et jus ego
meum adipiscar.

15. Neminem igitur vel eloquentia vel scriptis meis esse laesum,
hoc discrimen maximo esse testimonio crediderim. Nam si quem
offendissem, is, etsi tempore superiore quievisset, hac certe occa-
sione arrepta me vel accusaret vel testimonio oppugnaret. Quum
enim iste nullo unquam verbo a me laesus in tantum me periculum
adduxerit, quanto magis illi quibus malefecissem a me poenas expe-
tere conarentur. Nam illud quidem neque consentaneum est nec
omnino fieri potest, ut ego multos offenderim, illi vero qui in cala.-
mitates per me conjecti sunt quiescant nec accusare ausint, etin
periculis meis majore erga me mansuetudine utantur quam isti
quibus nulla est a me orta injuria, quum eis liceret conquestione jn-
commodorum suorum summum mihi supplicium irrogare. At neque
prius neque nunc quicquam tale mihi quenquam objecisse constat.
Quare, si accusatori concederem et ultro largirer me omnium ho-
minum esse eloquentissimum, et orationum quae vobis molestae essent
talem scriptorem qualis nemo alius exstitisset, humanitatis potius
laudem quam poenam merear: nam excellere aliis vel eloquentia vel
rebus gerendis fortunae merito tribuetur, verum ingenio bene et
moderate esse usum probitatis meae propria laus fuerit.

