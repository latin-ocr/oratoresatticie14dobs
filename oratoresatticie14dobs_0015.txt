AD DEMONICUM. 3

laborare desinas, dum adhuc laborare queas. Neque petulantem
risum ama, neque audacem orationem proba: nam alterum stultitiae
est, alterurn insaniae. Quae factu sunt turpia, ne dictu· quidem
decora esse puta. Assuefac te ut sis vultu non torvo, sed severo:
nam illud insolentiae, hoc prudentiae tribuetur. Existima te ma·
xime decere modestiam, verecundiam, justitiam, temperantiam ;
his enim virtutibus omnis adolescentiae disciplina continetur. Si-
quid unquam turpe admiseris, ne sperato fore clam: nam ut alios
id celes, at ipse tibi eris conscius. Deos time, parentes autem
honora: amicos verere, legibus obtempera. Eas sequere volu-
ptates quae gloriam pariant: nam oblectatio conjuncta cum hone-
state res est optima, sine hac, pessima. Cave criminationes, etiam
falsas: vulgus enim, quum veritatem ignoret, ex opinione famaque
judicat. Omnia te ita facere puta, quasi neminem sis celaturus:
etsi enirn quippiam occultaris in praesentia, post tamen innotescet.
Existimationem maxime colliges, si ea te non facere appareat quae
ab aliis facta reprehenderes. Si cupide didiceris, multa disces.
Quae scis, exercitationis diligentia tuere; quae non didicisti, artium
cognitione adjungito: aeque enim turpe est, auditam utilem ora·
tionem non discere, ac boni quippiam datum ab amicis non acci-
pere. Quicquid otii dabitur, id in audiendae doctrinae studio con-
sumito: sic enim fiet ut, quae magnis alii laboribus invenere, tu
facile perdiscas. Audivisse multa, praestare puta quam pecuniae
multum coegisse: nam baec facile amittitur, illa perpetuo durant;
solius enim sapientiae possessio est immortalis. Ne te pigeat
longam ire viam ad eos qui se aliquid utile docturos profitentur:
quum enim mercatores rei familiaris augendae gratia tanta maria
transmittant, turpe fuerit adolescentes excolendi ingenii causa nec
terrestre iter velle suscipere. Moribus tuis adsit affabilitas, verbis
urbanitas ι est autem affabilitatis obvios salutare, urbanitatis comi-
ter eos appellare. Comis in omnes eris, sed optimorum familiari-
tate uteris: sic aliorum inimicitias vitabis, aliorum tibi amicitiam
conciliabis. Ne saepius eosdem, neque verbosius iisdem de rebus,
alloquare: est enim rerum omnium satietas. Exerce te voluntariis
laboribus, ut etiam necessarios perferre possis. Dabis operam ut
rebus omnibus imperes quibus animum servire turpe est, cujusmodi
sunt, lucrum, ira, voluptas, dolor. Haec autem ita consequere, si
ea in lucro deputes quae gloriam, non quae opes, augeant: in ira, si
talem te praebeas delinquentibus‚quales in te delinquentem alios esse
velles: in oblectationibus, si turpe ducas, servis imperare, volupta-
tibus servire; in rebus molestis, si calamitates aliorum inspicias, et
te hominem esse recorderis. Diligentius tuere deposita verborum
quam nummorum: nam boni viri est ita se gerere ut ejus integritas
fide dignior quam jusjurandum esse videatur. Quemadmodum im-

