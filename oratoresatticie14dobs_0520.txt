GORGIAE

HELENAE ENCOMI UM.

—-

l. Uanmr decentviri fortes, corpus pulcritudo, animum sapientia,
factum virtus, et sermonem veritas: horum autem contraria dede·
cent. Jam virum, feminam, sermonem, opus, urbem, atque factum
decet, si laudem merentur, celebrare, si non merentur, reprehen-
dere: est enim ejusdem delicti atque inscitiae tum laudanda vitu-
perare tum laudare vituperanda. Nec non ejusdem est et quod
aequum sit dicere et eos refellere qui Helenam reprehendunt, cujus
cladis memoriam et poetarum fides et nominis fama uno conser-
vavit ore. Verum ego firmis rationibus tum eam, quae hactenus
male audiit, culpa volo liberare, tum accusatores mendacii con-
vincere, atque aperta veritate inscitiam illorum tollere.

2. Ae primum generis ratione primas eam, de qua loquimur,
inter viros ac mulieres tulisse, ne paucis quidem est ignotum. Quis
enim nescit ei matrem fuisse Ledam, patrem autem alterum deum,
alterum hominem, Tyndarum ac Jovem, quorum alter visus, alter
ex dictione deprehensus fuit, eratque ille virorum optimus, hic om-
nium dominus. Ex quibus prognata cum esset, divinam habuit pul-
critudinem, quam non obscure tulit. Quare multam in multis effecit
libidinem, atque uno corpore multa virorum corpora conduxit, qui
magnas ob res magnifice sibi placerent, atque alii divitiarum copia,
alii antiqua nobilitate, nonnulli propria fortitudine, quidam con-
quisita pollerent prudentia, qni omnes tum per amorem contentiosum
tum invictum studium convenerunt. Et quis quidem ac quare quo-
que pacto amorem expleverit qui Helenam accepit, non dicam: et-
enim qui quae nota sunt narrant, ut fidem meretur, ita delectationem
non affert. Caeterum illo tempore nunc rejecto ad initium sermonis
alterius progrediar, et causas eaS, propter quas in Trojam Helena
videri possit navigasse, exponam.

3. Etenim vel fortunae imperio ac deorum jussu et necessitatis
nutu fecit ea quae fecit, vel vi rapta, vel persuasa verbis, vel amore
capta. Quodsi ergo primam recipimus, non debet is qui causam
dedit culpari: non enim potest humana providentia divinum irnpe-
dire consilium. Nec enim tam solet ab infirmiore potior impediri,
quam ab hoc ille regi atque duci, praecedente potiore, sequente in·
firmiore. Deus autem homini et vi praestat et prudentia et rebus

