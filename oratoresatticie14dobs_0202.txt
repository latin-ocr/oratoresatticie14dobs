ISOCRATIS
P L A T ΑΙ C U S.

—-—.

l. Quum sciamus, Athenienses, vos et affectis injuria libenter
opitulari solitos et pro acceptis beneficiis cumulate referre gratiam,
venimus supplicaturi ne nos tempore pacis patrio solo a Thebanis
pulsos negligatis. Etsi autem jam multi ad vestram fidem confu-
gerunt et omnia quae petierant adepti sunt, curam tamen urbis no-
strae vobis in primis putamus suscipiendam: nec enirn ullos, qui vel
injustius quam nos tantis calamitatibus sint oppressi, vel qui vestram
urbem diutius et fidelius coluerint, invenietis. Ea praeterea peti-
turi sumus, quae ut periculi prorsus nihil habent, ita si a vobis
impetraverimus, omnes vos sanctissimos et justissimos Graecorum
judicabunt.

2. Quod si Thebanos omnino ita esse paratos non videremus ut
vobis persuadere studerent se nulla nos affecisse injuria, nostram
orationem paucioribus absolveremus: quum autem ea nostra sit
infelicitas, ut non cum istis tantum nobis conflictandum sit, sed
etiam cum eloquentissimis oratoribus, quos nostris bonis conciliatos
suae causae patronos adhibuerunt, necessitas postulat ut rem pro-
lixius explicemus.

3. Difficile quidem est non minora dicere quam perpessi sumus z
nam quae oratio uostris malis aequari queat? aut quis orator The-
banorum in nos crudelitatem satis acriter accuset? Opera tamen
danda est ut sicut possumus istorum iniquitatem et violentiam pate-
faciamus. Illud autem maxime indignamur, quod non modo longe
deteriore conditione sumus quam caeteri Graeci, sed quod pace conss
stituta foederibusque sancitis non modo communis libertatis ex-
pertes sumus, verum ne moderatam quidem servitutem potuimus
impetrare.

4. Oramus igitur, Athenienses, ut cum benevolentia nos audiatis,
cogitantes nihil accidere nobis posse quod cum omni ratione tanto-
pere pugnet, quam quum perpetuis urbis vestrae inimicis libertatem
restitueritis, nos ne supplicantes quidem eadem quae inimicissimis
data sunt posse adipisci.

5. Ac expositioni rerum actarum longius immorari non video
quorsum attineat: quis enim ignorat eos et agrum nostrum divi-

