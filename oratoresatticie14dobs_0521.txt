HELENAE ENCOMIUM. 509

aliis. Quocirca vel deo atque fortunae tribuenda est causa, vel
infamia Helena liberanda. Sin est violenter raptagctcontra leges
violata et injuste contumelia affecta, raptorem aut stupratorem pec-
casse fit manifestum, quae rapta vero aut stuprata est, infortunium
subiisse. Quod si sic est, is quidem, qui barbarus barbarum sus-
cepit facinus tum lege tum verbo tum facto, et per legem infamia, et
per verba culpa, et per facta mulcta puniri debet: quae autem vio-
lata fuit et patria atque amicis orbata, non potius misericordiam
consequi quam convitia meretur? Nam ille gravia perpetravit, haec
tulit: quapropter hanc miserari, illum decet odisse.

4. Verum si sermo persuasit ac mentem decepit, ne hoc difficul-
ter his verbis excusari potest. Magnus est imperator sermo, qui
minimo et obscurissimo corpore divinissimas res perficit; nam et
metum finire et dolorem aufferre potest, nec non efficere gaudium et
augere misericordiam: haec autem ita se habere nunc ostendam.
Oportet vero audientium praejudiciis succurrere. Equidem poesim
omnem et existimo et voco mensura constantem sermonem, cujus
auditores horrore sollicito et lacrymosa misericordia et desiderio
replentur ad luctum proclivi, sic ut ex aliena felicitate vel infelici-
tate proprie per sermonem afficiatur animus: sed age ad alium ser-
monem nos convertamus. Etenim divinae sermonum epodi tum
delectationem afferunt tum dolorem auferunt: vis enim carminis
cum animi opinione conjuncta fascino eum demulcet quoque vult
transfert. Sunt autem magiae et fascinandi artes duae, quae in animi
delictis et opinionis captationibus consistunt. Quot porro quam
multis quantas res confictis verbis et persuaserunt et persuadent!
Etenim si omnes omnia tum praeterita meminissent tum intellige-
rent praesentia tum futura praeviderent, non tam dissimiliter similis
ratio nec praeterita meminisset nec intelligeret praesentia nec futura
praevideret: quocirca plerique opinionem in rebus plerisque in
consilium adhibent. Ea vero cum lubrica sit et incerta, lubricis et
incertis infortuniis nos implicat. ††† Quid igitur vetat quo minus
Helenam quoque dicamus, cum esset aetate juvenili et simplici,
quasi vi abreptam fuisse. Animum enim persuasio diversum rapit.
Jam necessitas ut probro vacat, ita vim habet eandem. Qui enim
animo sermo persuaserat, eam, cui persuaserat, et verbis credere et
factis coegit assentiri. Quo fit, ut qui persuasit, quasi coegisset,
peccaverit; quae persuasione quasi coacta fuit, immerito male audiat.
Jam persuasionem cum sermone conjunctam animum quoque in
omnem mutasse formam, ex eorum oratione primum, qui de rebus
sublimibus disputant, licet cognoscere, qui opinione alia sublata
alia effecta res incertas et incredibiles opinionis oculis approbant;
tum ex necessariis concertationibus, cum oratio unu, quam conscri-
psit ars, non dictavitveritas‚ ingentem turbam delectat eisquc quidvis

