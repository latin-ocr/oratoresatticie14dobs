140 JSOCRATIS

autem omnium est absurdissimum, quod in genealogiis versatus
dicere non dubitasti eum illos esse aemulatum, qnorum patres illis
temporibus nati nondum erant.

4. Ne vero id quod cuivis in promptu est facere videar, ut tua
dicta reprehendam meorumque nibil proferam, conabor tibi paucis
ostendere in lioc ipso argumento,quanquam id minime quidem pro-
bum est neque honestam orationem suppeditat, quae sit tum lau-
dandi tum defendendi ratio ineunda.

5. De nobilitate igitur Busiridis quis non facile dixerit? cui pater
Neptunus, Libye Jovis ex Epapho neptis mater fuit, quam mulierem
primam ferunt regno potitam regioni suurn nomen indidisse. Quum
autem tales ei parentes contigissent, non splendore solo natalium
superbiit, sed suae virtutis etiam perpetuum monumentum esse re-
linquendum existimavit.

6. Quare maternum imperium aspernatus ut naturae suae prae-
stantia minus, multis vi armorum subactis maximaque potentia parta
in AEgypto regnum constituit, ratus sedem illam non iis tantum quas
obtineret, sed et universis regionibus multum praestare. Videbat
enim caetera loca non commode nec convenienter ad universi natu-
ram posita, partim imbribus inundari, partim fervoribus infestari,
hanc vero provinciam in commodissima orbis parte sitam plurimo-
rum ac potius omnis generis bonorum esse feracissimam, et Nilo
immortali muro circumdatam, qui eam non tantum muniat sed insita
vi etiam liberaliter alat, insuperabilis et inexpugnabilis insidiatoribus,
iis autem qui intra eum habitant ad derivationes et alia complura
opportunus. Nam praeter ea quae diximus potentiam quoque eorum
in cultura terrae prope divinam effecit: imbrium enim et siccitatum,
quorum aliis Jupiter promus condus est, horum utrorumque pote-
statem quivis per se habet. Ac tam immensa felicitate sunt, ut si
praestantiam spectes naturamque regionis et campos latissime pa-
tentes terra continente fruantur, exportatione autern rerum quibus
abundant et importatione quarum egent ob fluminis hujus commo-
ditatem insula-m incolant: nam circumcirca eam ambiens et totam'
interfluens magnam eis opportunitatem utriusque rei suppeditat.
Inde igitur auspicatus unde sapientes ordiri decet, locumque qnam
amoenissimum occupavit, eumque talem unde incolis omnia ad victum
necessaria abunde suppeterent.

7. Deinde civibus ordine distributis, alios sacris praefecit, alios
opificiis destinavit, alios rei militari vacare coegit, existimans res
necessarias et opes tum e terrae cultu tum ex opificiis suppeditari
oportere, earum autem custodiam tutissimam esse tum rei militaris
exercitationem tum pietatem erga deos.

8. Omnes igitur numeros earum rerum per quas optime respubl.
constitui queat absolvitÍ¾ nam ut singuli easdem res perpetuo tra-

