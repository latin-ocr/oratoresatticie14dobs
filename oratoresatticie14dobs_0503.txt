HORTATORIA. 491

fuerimus nec ad extremum usque halitum depugnare voluerimus,
miseri fiunt patres, qui et conspectu nostro et urbe atque agro tem-
plisque privantur, et pro libertate pulcherrima turpissimum subeunt
ea aetate jugum, quae vel quantum patiatur quae senio nequit cog-
noscere, vel, si cognoscit, auxilium ferre non potest, quod quidem
rem intolerabiliorem facit3 quandoquidem, si cognitioni vires cor-
poris ad resistendum essent conjunctae, levior videretur calamitas:
miserae quoque fiunt uxores, et infelices fratres sororesque, qui cum
iisdem rebus tum spe qua fuerant enutriti spolientur. Et quibus
nunc gloriam et honorem pulcritudo et forma pariunt, iisdem in ser-
vitutem redactis turpitudinem et degradationem ea ferre necesse
est: narn pro pulcherrimis et splendidissimis conjugiis turpissimis
ac vilissimis implicantur. Deforrnitas quoque talibus operibus cor-
pora subjicit, in quibus et prior educatio commoda damnum affert,
et, postquam laboribus pares esse non possunt, turpi ac violenta
morte vitam sponte commutant. Quocirca quisquis talibus propo-
sitis praemiis virum se in hoc certamine non praestabit, is utraque
spe atque copia, tum quae nunc est, tum si qua post erit, privabitur:
siquidem in hoc praelio sita sunt omnia.

3. Hoc etiam perpendendum est, quam ob causam velitis maxime
pugnare, et quid non sit in eo boni si hostes praelio vincatis. Virtus
bonnm habetur? hoc omnem virtutem atque omnium votorum sum-
mam⁴ complectitur. Pax bonurn habetur? haec eorum arbitrio qui
hostes vicerint componitur. Opes bonum habentur? hoc victoribus
debetur-3 quiet sua tuto possident et aliena secure carpunt. Jam ju-
stitiae non parum in hac re cernitur: est enim justum patriae quae nos
aluit, sacrisque avitis et majorum sepulcris, ferre suppetias; est ju-
stum parentum,a quibus estis educati, senectutem rursum fovere; est
justum liberos, quos procreastis, tollere3 est justum haec neminem
negligere. Quod si quis sapientiae dat operam, is victoriam in sa-
pientia ponat‚ siquidem sapientiae libertas, non servitus, congruit.
Pulcritudo honor habetur? iidem victores et pulcri pulcriores, et
deformes ferociores, videntur: quandoquidem nihil non quod libe-
rum sit est pulcrum. Jam si quod est nobilitatis indicium, id in hoc
opere cernitur potissimum. Et enim qui, quum ante generosus ha-
beretur, nunc depugnare nolet, is et a majoribus relictam nobilitatem
amittet, et liberis ignobilitatem relinquet : at qui fortem se praebebit,
et majorum revocabit in memoriam virtutes, et liberis nobilitatem
prodet; eorum enim, qui periculosis temporibus strenue se gesserint,
posteri nobiles habentur.

4. Et quanquam permulta retulerim victoriae commoda, non
pauca tamen omisi, quae sibi quisque suggerens fortem se praebeat:
nunc autem, quantum in ipsa pugna sit ad salutem vel interitum
momenti, vos docebo. Etenim corpus primum prorsum ire et pro-

