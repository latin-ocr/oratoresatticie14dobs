436 DINARCHI

Perempti sunt homines cives? Perempti sunt. Ratum contra
illos decretum tuum suit? Refragari nullo modo potes.

15. Age denuo id recita quod Demosthenes contra Demosthenem
scripsit. Animadvertite Athenienses,

DECRETUM.

Senatus reum invenit Demosthenem. Quid multis verbis est opus?
Detulit eum, Athenienses. Id igitur jus in seipsum statuit ut statim
occideretur: postquam autern in vestras manus venit, qui pro
populo convenistis, qui vos legibus et plebiscitis obtempetaturos
jurastis, quid facietis? Negligetis deorum immortalium religionem
et ea quae a mortalibus omnibus sacrosancta habentur? Absit,
Athenienses, absit: turpe enim fuerit atque iniquum, cum alii per
Demosthenis decreta, nihilo isto deteriores neque tot facinoribus
constricti, perierint, istum, qui et vos et leges contemnit, indemnem
in urbe obambulare a semetipso et decretis suis condemnatum.
Hoc concilium‚Athenienses, hic ipse locus, haec ipsa jura, idem
iste orator et illis auctor fuit malorum illorum et eorum quae dein·
ceps contingent. Idem ipse pro concione huic concilio judicium
de se permisit, vobis testibus adhibitis. Pactum fecit cum populo,
scripto senatusconsulto contra sese, idque apud Matrem deorum
deposuit, quae omniajura in literas relata custodit reipublicae. Quare
nefas vobis erit id pactum abolere, aut cum deorum numen in hoc
judicio juraveritis contrarium ipsis deorum actis ferre suffragium.
Neptunus judicio victus in causa Halirrhothii contra Martem acqui-
evit : severae deae ipsae apud factam in hoc concilio contra Orestem
cognitionem ejusque veritatem habitare deinceps voluerunt. Vos
autem quid agetis, qui vos omnium religiosissimos perhiberi vultis?
concilii sententiam irritam facietis, secuti Demosthenis improbita-
tem? Non, si sapitis, Athenienses ε neque enim parvis aut vulgari-
bus hodie de rebus judicatis, sed de salute totius civitatis atque
etiam de sordibus, prava consuetudine et re vobis perniciosa quae-
que mortalibus omnibus exitio fuit. Quod si, quantum potestis,
urbe ejicietis et coercebitis‘eos qui temere contra vos munera acce· Χ
ptant, incolumes erimus diis volentibus: sin oratoribus permittetis
ut vosmetipsos vendant,.per vestram incuriam urbs ab eis evertetur.

16. Ipse Demosthenes pro concione auctor fuit, quasi res justa
esset, pecuniae cum Harpalo in Atticam allatae Alexandro custo-
diendae. Sic ergo, dic mihi, vir optime, eam custodiemus, si tu
privatim viginti talenta teneas, alius quindecim, Demades sexies
mille stateres aureos, alii tantum, quantum ex indicio relatum est?
Nam talenta sexagintaquatuOt jam comperta sunt, quorum culpam
in istos conferendam censetis. Utrum porro honestius est, atque
etiam aequius, omnia in aerario asservari, donec populus id statuat

