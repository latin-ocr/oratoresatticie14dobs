DE PERMUTATIONE. 213

quam patres nostri in unam Meliorum obsidionem eroga-runt. Vel-
lem vero, ut facile fuit gesta enumerare, ita posse me breviter tem-
pora declarare quibus horum quaeque sunt acta, et statum urbis,
hostiumque potentiam : multo enim vobis benefacta majora videren-
tur, atque ille pluris faciendus. Nunc vero haec propter eorum
multitudinem mittam.

26.ὶῖξ 6. Vos autem libenter audituros arbitror, seur nam lauda-
torum apud vos virorum et qui bellicosi existimarentur, aliqui ne
pagum quidem capere potuerint, Timotheus autem neque corporis
natura valida praeditus neque in vagis exercitibus tritus, sed vobis-
cum in urbe versatus tam grandes res gesserit. Et sermo quidem
de his invidi0sus est, neque tamen sine fructu dicetur. Ille enim
adeo caeteris praestitit, quia de Graecorum et Sociorum rebus eorum-
que regimine non eandem ac vos sententiam gerebat: vos enim
imperatores deligitis robustissimos corpore et qui in mercenariis
saepe exercitibus versati sint, tanquam si per hos opportunum aliquid
confecturi essetis; ille autem huiusmodi centurionibus et tribunis
utebatur, [quorum nonnulli, quia cum eo militarunt, homines frugi
urbique utiles evaserunt‚] ipse autem iis erat eximius, quorum
bonum imperatorem oportet esse prudentem. Atqui ea quamnam
vim continent?--- praestat enim non tantum indicasse sed omnino
aperte haec evolvere. - Primum quidem ut possis cum quibus sit
bellandum cognoscere, et quinam socii adsciscendi: fundamentum
hoc est enim imperatorii muneris, in quo si quis peccet, necesse est
bellum damnosum, asperum, et frustra laboriosum evadere. ln his
igitur deliberandis non solum nemo ei fuit par, sed ne proximus
quidem. Facile autem est ex ipsis factis id cognoscere: plurimis
enim bellis injussu urbis susceptis, omnia prospero eventu gessit
cunctisque Graecis visus est ea juste secisse. Sane prudentis con-
silii quis isto clarius et gravius argumentum exhibeat? Quid secundo
loco expeditbono imperatori? Exercitum contrahere convenientem
bello quod gerit, atque hunc ordinare eoque utiliter uti. Quod
autem Timotheus eo sciret bene uti, gesta ipsa declararunt: quod
vero et apparatu splendido quique hanc urbem deceret omnes su-
perarit, nemo vel inimieorum inficiari audeat. Quis praeterea com-
militonem in utroque hoc illum excelluisse-nonjudicet‚ in tolerando
scilicet necessitates atque egestates exercitus, rursusque copiam
comparando? Sciunt enirn illum sub initium beliorum, quod nihil
ab urbe acciperet, in extrema necessitate fuisse constitutum: et
tamen ex hoc statu eo res deducere potuisse, et ut bello superior
esset et integrum militibus stipendium solveret. Quae quum tanta
sint tamque gravia,jure tamen is propter ea quae addam luculentius
adhuc laudari potest. Quum enim vos videret eos tantum putare
viros, qui et minantur et caeteras civitates terrent quique novum

