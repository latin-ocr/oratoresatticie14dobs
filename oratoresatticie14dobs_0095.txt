ARCHIDAMUS. 83

mala contumeliis afficiunt? Ego vero harum rerum causa non bel-
lum tantum, sed et exsilia et mortes nobis esse perpetiendas arbi-
tror. Longe enim praestat in ea laude et gloria qua floremus emori,
quam vivere cum dedecore quod perpetiemur si Thebanorum impe-
rata fecissemus. Quod si nihil dissimulandum est planeque dicen-
dum, praestiterit nos deleri quam ab hostibus derideri. Quos enim
tantis ornatos fuisse honoribus animorumque magnitudine constat,
eos aut principes esse Graeciae oportet, aut prorsus non esse, modo
ineolumi dignitate, et vita honeste perfusa.

39. Haec igitur animis versanda sunt abjecta nimia vitae cupidi-
tate, neque sociorum sententiis temere assentiendum, quorum nos
duces antehac fuimus, quin ipsi potius re considerata non quod illis
erit expeditissimum, sed quod et Lacedaemone et egregiis nostris
facinoribus dignum erit, eligamus. Nam iisdem de rebus non eo-
dem modo est deliberandum omnibus, sed pro eo, ut quique suarum
actionum fundamenta jecerunt. Epidauriis quidem et Phliasiis et
Corinthiis nemo vitio verterit, si nulla alia re sollicitentur nisi de
vita quocunque modo conservanda et propaganda: Lacedaemonios
vero instituta majorum salutis sine dignitate rationem habere non
sinunt3 quod si honeste incolumes esse nequimus, mors potius
nobis oppetenda est. Nam qui virtutis studio ducuntur, iis nihil
aeque providendum est atque illud, ne quid turpe admisisse videâ€”
antur. Civitatum porro ignaviae talibus consiliis non minus elucet
quarn e periculis bellicis. In quibus eorum quae fiunt maximam
fortuna sibi partem vendicat, quod vero hic deliberatur signum et
nota est ipsorum animorum. Quare nihilo minore cura et sollicitu-
dine ea quae hic decernuntur, animadvertenda sunt, quam prae-
liorum contentiones.

40. Equidem miror esse qui quum ad privatam existimationem
tuendam mori non dubitent, de communi non eodem modo sen-
tiant, pro qua nihil periculi recusandum erat, ne quod respublica
dedecus susciperet, aut praesidium, in quo a parentibus locata est,
desereret. Quum autem multae res sint multaque pericula quae nos
urgeant atque effugienda sint, illud maxime cavendum est, nequid
molliter et effoeminate facere aut hostibus dejure nostro cedere
videamur. Turpe profecto fuerit eos imperata facientes conspici
qui principatum Graeciae tenuerunt, et a virtute majorum tantum
degenerasse, ut quum illi quo aliis imperarent mortem oppetere
non recusarint, nos ad servitutem effugiendam adire pericula non
audere.

41. Pudere nos etiam debet et Olympiae et aliorum celebrium
conventuum, in quibus unusquisque nostrum praeclarior et admi-
rabilior est habitus quam pugiles in certaminibus victores. Quis
enim ausurus ad eas celebritates accedere, ita nunc contemnendus

