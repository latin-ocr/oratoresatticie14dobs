â€˜286 {SOCRATIS EPISTOLA 111.

gestis parem fore, quum barbaros, iis exceptis qui se ad ductum
tuum applicaverint, Graecis servire coegeris, illumque regem, qui
nunc Magnus appellatur, eo redegeris ut ea agat quae tu imperaris.
Hoc autem rerum statu nunc haec tibi perficere multo facilius est,
quam eam consequi potentiam et gloriam, quam tibi vetusti regni
subsidio comparasti: neque enim quicquam tibi est reliquum nisi
ut deus fias. Ego vero senectuti ob hoc unum habeo gratiam,
quod eo usque produxi vitae meae tempus, ut ea quae adolescens
animo agitavi et tum in Panegyrica tum ad te missa oratione scri-
benda suscepi, partim jam per te geri et administrari videam, partim
deinceps perficienda esse sperem.

