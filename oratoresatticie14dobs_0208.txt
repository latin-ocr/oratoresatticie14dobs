196 lSOCRATlS

ctari? neque liberos nostros ea spe qua eos suscepimus educari,
sed multos ob parvas quasdam ratiunculas servire? alios ire mer-
cede locatum suam operam, alios ut quisque potest victum quaeritare,
aliter quam et gloria majorum et sua oetas et nostrorum animorum
magnitudo postulabat? Illud autem omnem doloris acerbitatem
vincit, si quis videat a se invicem divelli non cives tantum acivibus,
sed et uxores a maritis et filias a matribus, et totam cognationem
dissipari, quod nostrorum civium multis ob egestatem usuvenit:
victus enim communis amissus effecit ut spe privata singuli nitantur.
Ac vos ne caetera quidem probra ignorare arbitror quae paupertas
et exsilium afferunt, quae nos, etsi molestius animo quam caetera
mala ferimus, tamen silentio praeterimus, non nimis accurate in ca-
lamitates nostras inquirendum esse rati.

20. Oramus autem ut ipsi vos illa considerantes aliquam nostri
curam suscipiatis. Nec enim vobis alieni sumus, sed curn benevo-
lentia universi vobiscum conjuncti, tum cognatione maxima nostrum
pars-3 nam propter concessum affinitatis jus e vestrorum civium fili-
abus plerique nati sumus: quare vobis non licet ea negligere quae
petituri venimus. Quid enim fieret inconvenientius, quam vos, quum
olim vestrae patriae jus nobis dederitis, nnnc nostram urbem re-
stituendam non censere? Deinde nec illud consentaneum est,

quum singulorum, quos vel fortunae temeritas afflixit vel hominum
injuriae, misereamini; totam urbem, sic contra ornnem aequitatem
eversam, nihil omnino misericordiae posse a vobis impetrare, quum
praesertim ad vestram fidem confugerit, et vobis antehac semper
gloriosum et honorificum fuerit supplicum esse misertos.

21. Nam majores vestri Argivorum precibus, qui supplices pe-
tierant ut sub Cadmea interfectos tollerent, adducti, Thebanos
aequiora sequi consilia quum coegissent, non ipsi solum illis tempo-
ribus claruerunt, sed urbi etiam vestrae immortalem gloriam in omne
deinceps aevum reliquerunt, quae vobis nunc temere amittenda non
est. Etenim turpe sit, facta majorum sibi laudi ducentes, interim
secus de supplicibus statuere. '

22. Praesertim quum nos propter res multo majores et aequiores
vobis supplicemus: nam illi, quum prius alienam ditionem oppu-
gnassent, vos rogarunt, nOS, patria nostra amissa; illi vos ad mor-
tuorum sepulturam vocabant, nos ad reliquiarum conservationem.
Neque vero par ac simile est sepultura prohiberi mortuos et viventes
patria fortunisque omnibus spoliari, ac illud quidem iis qui prohibent
contumeliosius est quam iis qui prohibentur, sed sine ullo receptu
carentem patria singulis diebus affligi et suis opem adeo ferre non
posse, ut cura de eis abjicienda sit, quorsum dicere attinet quanto
sit aliis calamitatibus acerbius?

23. Quapropter vobis universis supplicamus ut nobis nostrum

