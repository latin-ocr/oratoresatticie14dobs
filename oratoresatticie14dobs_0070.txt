58 ι ISOCRATIS

vero moenia patrioe solum erexit, sed et civitatem in eundem digni-
tatis locum unde exciderat restituit. Enimvero quis exspectasset
a viro tam abjecto statum Graeciae mutandum esse, et ex Graccis
urbibus alias depressum iri alias emersuras?

26. Jam Dionysius — volo enim multis exemplis adductis per-
suaderi tibi facilem esse rem ad quam te adhortor -— quum unus c
multis esset Syracusanorum et genere et gloria et omnibus aliis
rebus, et monarchiam sine omni ratione perque furorem concupisset,
quia tentare omnia quae ad eam rem facerent audebat, Syracusas
occupavit, et universas Siciliae urbes quae quidem Graecae essent
cepit, tantasque copias tum pedestres turn navales comparavit quan-
tas vir nemo ante illum.

27. Praeterea Cyrus—ut etiam barbarorum mentionem facia-
mus — a matre quidem abjectus in viam, a Persica vero muliere
sublatus, tantas fortunae vicissitudines subiit ut Asiae totius domi-
natu potiretur.

³28. Quum igitur Alcibiades exsul, Conon clade accepta, Dionysius
obscurus, Cyrus ex tam miserabili nativitatis primordio, eo usque
sint progressi tantasque res gesserint, tu his natalibus oriundus, et
Macedoniae rex, et tot hominum dominus, non facile haec perficies?

29. Jam considera talia suscipere quam sit operae pretium‚quae
si ex sententia gesseris, non minorem quarn celeberrimi quique glo-
riam consequeris; sin exspectationi eventus non responderit, saltem
Graecorum benevolentiam contrahes, quam parasse gloriosius est
quam multas Graecas urbes vi cepisse: narn istiusmodi res nec in-
vidia carent nec odiis neque multis maledictis, cum eo autem con-
silio quod nos tibi damus nihil horum est conjunctum. Atque adeo
si quis tibi deus optionem daret, quibus studiis et exercitationibus
aetatem exigere velles, nullam aliam huic rationi, me quidem auctore,
anteponeres. Neque enim alii tantum te mirabuntur, sed et tu ipse
beatum te judicabis. Nam quid ad magnitudinem felicitatis illius
queat accedere, si ex maximis urbibus spectatissimi quique viri'
legati in tuum regnum venerint, cum quibus ita tu de salute com-
muni deliberes, ut ea praeterea nemini tantae fuisse curae videatur?
si Graeciam senseris universam erectam atque alacrem a te duce
pendere 3 si nemo parvi faciet a te constituta, sed alii sciscitabun-
tur quo in loco res suae sint, alii vota facient ut fortuna tuos conatus
adjuvet, alii solliciti erunt ne antequam conata perficias aliquid hu-
manitus tibi accidat? Quae quum fient, annon jure optimo magno
animo eris? Qui fieri poterit ut non vita cum summa laetitia pera-
gas, in tantarum rerum administratione ac fastigio constitutus? Et
quis tandem est vel mediocri prudentia qui te non hortaretur ad ea
suscipienda quae utraque haec simul ferre possent, tanquam fructus,
tum voluptates eximias tum honores immortales ’ἶ

