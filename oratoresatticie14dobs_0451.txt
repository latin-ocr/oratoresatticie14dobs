CONTRA DEMOSTHENEM. 439

proditor et corruptus, quasi isti rationem habituri sint tuae improbi-
tatis, tuque poenas non daturus sis eorum facinorum in quibus es
deprehensus, tanto Demade audacior, quod ille cum jam explicasset
pro concione mores suos atque desperationem, ac profiteretur se et
accipere et accepturum esse, tamen faciem eis suam ostendere non
ausus fuit, neque senatus delationi contradicendum putavit: tametsi
ille se auctoritati senatus per decretum non commisit, neque poenam
capitis in se statuit, si ut qui pecuniam accepisset a senatu defer-
retur. Tu vero usque adeo fretus fuisti eloquentia tua et horum
bonitatem contempsisti, ut te persuasurum putares judicibus, con-
cilium contra te solum dixisse falsum ac te solum detulisse cum
aurum non acceperis. Et quis ista credat?

19. Videte, Athenienses, quid facturi sitis. Accepistis a populo
rem jam confectam 3 Demosthenes supplicii causa in eos qui dela-
tione tenentur constituti primus in judicium adducitur. Nos accu-
savimus, jure publico nemini condonato. Utrum neglectis iis quae
acta sunt omnibus dimittetis eum qui primus ad vos ingressus est,
et quae tum populo tum Areopagitico senatui tum omnibus homini-
bus aequa visa sunt, ea vos quorum omnis est auctoritas tolletis, at-
que ipsi improbitatem istorum in vos recipietis? an vero mortalibus
omnibus commune exemplum proponetis vestri in proditores odii
atque in eos qui pecuniae causa utilitatem populi neglexerunt? Haec
enim omnia nunc penes vos sunt, vos mille quingenti numero totius
civitatis salutem in manibus habetis, haec dies vestrumque suffra-
gium aut in magna securitate rempublicam collocabit, si ita ut
aequum est pronunciare voletis, aut efficietis ut spem omnes malam
concipiant, si tales mores introduxeritis.

20. Non percelli debetis, Athenienses, neque commiseratione De-
mosthenis, si sapitis, communis et aequa urbis nostrae defensio est
amittenda. Nemo enim vestrum coegit istum pecuniam alienam in
vestram fraudem accipere, qui per vos pecuniae plus satis possidet,
neque causam dicere de confessis criminibus, cum suo decreto se
capitis condemnarit: sed superioris ejus vitae insitae sordes et im-
probitas haec in caput ejus converterunt. Nolite igitur moveri plo-
ratu ejus et lamentationibus: multo enim aequius fuerit misereri re-
gionis nostrae, quam iste his factis in pericula conjicit, quae vos ex
se natos obsecrat, liberis atque uxoribus vestris productis, ut et
proditorem ulciscamini et se tueamini, pro qua majores nostri multis
egregiis praeliis commissis eam vobis liberam tradiderunt, in qua
multa illustria exempla relicta sunt virtutis defunctorum. Hanc
intuentes, Athenienses, et patria quae in hac fiunt sacrificia et monu-
menta majorum cordatos judices suffragia ferre decet. Et cum De-
mosthenes vos decepturus et seducturus commiserationem movebit
et lacrymabit, vos urbis corpus intuentes et partam ei olim gloriam

