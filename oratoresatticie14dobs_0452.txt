440 DlNARCHl CONTRA DEMOSTHENEN.

conferte, utrum urbs per istum facta sit miserabilior, an vero per
urbem Demosthenes ἲ Reperietis enim istum ex quo ad rempublicam
accessit splendidum esse factum, et pro scriptore orationum et Cte-
sippi ac Phormionis causidico multis aliis civibus locupletiorem, ex
obscuro et nulla patria majorum gloria ornato illustrem urbem
autem aliter affectam quam pro dignitate sua et gloria majorum.
Itaque repudiata misericordia et imposturis istius sanctum etjustum
ferte suffragium, et quid patriae, non quid Demostheni, conducat
considerate: hoc.enim est bonorum judicum officium.

21. Quod si quis adscenderit Demostheni patrocinaturus, cogitate

eum hominem, si non sit obnoxius futuris delationibus, male velle
reipublicae, qui nec contra populum munera acceptantes poeuas dare
sinat, et communem corporum vestrorum custodiam, quae Areopa-
gitico est concilio commissa, abrogari velit, et confundi totius jura
civitatis: siu orator aut imperator, exiis qui exspectatum contra
se indicium fide carere volunt, ei patrocinabuntur, non vobis auscul-
tandum erit illorum orationi, sed sciendum ab omnibus istis mutuas
,tradi operas in Harpalo et recipiendo et dimittendo. Existimantes
igitur, Athenienses, contra vos istos omnes adscendere atque com·-
munes hostes esse legum et totius civitatis, ne approbetis eos, sed
accusationis capita diluere jubetote3 neque etiam istius ipsius in-
saniam, qui eloquentia sua magnopere fretus est3 quem ubi con-
stiterit vobis acceptare munera, quo magis vobis fucum fecit, eo
magis eum pro dignitate vestra et urbis ulciscimini: alioqui uno
suffragio unoque judicio omnibus iis qui vel delati vel deferendi
sunt absolutis, in vosmetipsos et populum corruptelam eorum trans-
feretis, ac post eos qui absolverunt accusabitis, cum accusando nihil
proficietis.

22. Ego‚quantum ad meam accusationis partem attinet, opem tuli,
caeteris rebus neglectis omnibus praeter jus et utilitatem vestram.
Reipublicae non defui, non plus gratiae tribui quam a populo decreto
mihi muneri. Quo eodem animo ut et vos sitis peto, atque aliis
accusatoribus aquam trado.

