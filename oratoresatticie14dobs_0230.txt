218 lSOCRATIS

Tanquam igitur istis sic afficiendis‚ considera quid
tibi dicendum sit, quid praetermittendum. Ego vero
et dum ille haec diceret et nunc etiam omnium hominum absurdis-
simos et abjectissimos judico, qui aegre hoc audiant, quod me utique
ministrantem urbi exhibeam et imperata facientem, nontamen velim
vel magistratus sortiri, vel accipere quae aliis urbs tribuit, vel pati
lites vel inferre. Sic enirn constitui non divitiarum vel superbiae
causa, neque contemnens eorum vitae rationem qui aliter ac ego vi-
vunt, sed quietis et otii gratia; praesertim quum viderem hujusmodi*
homines et apud vos et apud caeteros optima frui opinione, dulcio-
remque hanc vitam judicarem quam plura negotia tractantium, nec
non studiis meis, quae ab initio suscepi, convenientiorem. Has enim
ob causas ita vivere institui: a stipendiis autem qui ex urbe perci·
piuntur abstinui, grave existimans, si quum ex propriis me alere
possem, eos impedirem qui vivere hinc coguntur quominus reditus
ex urbe caperent, meique interventus gratia careret aliquis victu ne-
cessario. Propter quae laudem potius consequi debuissem, quam
criminationem. Nunc vero vehementer ambigo quonam facto pla-
cere his possim. Si enim omnitempore studens ne quem injuria vel
incommodo vel molestia afficerem, ob hoc tamen ipsum alicui sum
molestus, qua demum opera gratificer? quidve reliquum est nisi ut
ego quidem votorum meorum sim impos, hi vero inurbani videantur
et iniquo animo affecti erga suos cives?

26.ὁῗ 9. Et apud eos quidem qui nulla in re cum aliorum sen-
tentia consentiunt, sed asperiores sunt in eos qui non male habent
quarn in improboe, apologiam quaerere stultum est; nam, ut patet,
quo se quisque integriorem ostendet, eo deterius apud illos causam
dicet: jam apud caeteros, de eo quod Lysimachus calumniatus est,
me nempe quamplurimas acquisivisse facultates, necesse est dicere,
ne pro vero habitus sermo in ministeria me conjiciat graviora ac
plura quam ferre possim. Omnino nullus reperietur sophista qui
multas divitias collegerit, sed alii quidem tenuiter, alii moderate
vitam traduxerunt: qui vero plurimas omnium memoria nostra ac-v
quisivit, Gorgias Leontinus is fuit: hic quum apud Thessalos, qui
tum beatissimi Graecorum erant, sit commoratus, diuturnoque tem-
pore et vixerit et hujusmodi lucris studuerit, nullam urbem firmiter
habitaverit, nihil in publicam rem erogaverit neque militare tribu-
tum conferre coactus sit, ad haec neque uxorem duxerit neque
liberos procrearit, atque immunis etiam ab hoc assiduo et sum-
ptuosissimo ministerio fuerit3 hic, inquam, tantis opportunitatibus
instructus ad ditescendum prae aliis mille tantum stateres reliquit.
Atqui, quod attinet ad alienas facultates, non est temere credendum
accusatoribus, neque putandum par esse lucrum sophistarum et
histrionum; sed qui eandem exercent artem, de iis ex mutua com·

