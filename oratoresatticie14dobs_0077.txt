AD PHILIPPUM. 65

49. Neque vero mireriS cur te per totam orationem et ad deme-
rendos Graecos et ad mansuetudinem et humanitatem adhorter:
nam difficiles mores molestos esse video tum iis penes quos suntturn
his qui eorum consuetudine utuntur, mansuetudinem vero non in
hominibus solum et caeteris animantibus omnibus sed in diis quoque
celebrari; nam qui nobis benefaciunt coelites dicuntur, qui vero ca-
lamitatibus et poenis praesunt atrociora etiam nomina habent, ac illi
quidem et privatim et publice templis arisque honorantur, hos autem
neque precibus neque sacrificiis coli, sed nobis esse detestabiles,
constat. Haec igitur considerans assuefacere te ac meditari debes
ut mortales omnes magis etiam quam nunc talem de te concipiant
‘⁴ opinionem. Qui autem eximiam gloriam expetunt, eos animo com-
plecti decet res non quidem eas quae fieri nequeant, sed quae voti
similes sint, etita in illis studiose elaborare ut rerum tulerint oc-
casiones.

50. Multis autem e rebus cognosces ita esse faciendum, sed in
primis ex Iasonis eventis. Qui, quum nihil tale quale tu praestitisset,
maximam gloriam non ex iis quae gessit, sed ex iis quae dixit, est
adeptus: ita enim verba faciebat, ut qui in Asiam transiturus et regi
Persarum bellum facturus esset. Si igitur Iason verbis tantum ita
res suas auxit, quam de te opinionem fore censes, si re ipsa ista per-
feceris conatusque fueris maxime quidem universum reguum capere,
sin minus, plurimas inde provincias avellere Asiamque intercapere,
ut dicunt aliqui, a Cilicia usque ad Sinopen? Praeterea condendae
urbes erunt in loco illo, atque in eas collocandi qui nunc ob rerum
necessariarum penuriam oberrant et obvia quaeque infestant. Quibus
nisi obstiterimus ne in posterum congregentur victu illis affatim sup-'
peditam, paulatim tanta eorum futura est multitudo, ut nihilo minus
Graecis quam barbaris sint metuendi: at nos nihil illos curamus,
neque animadvertimuS nos communem metum et periculum uobis
omnibus alere. Est igitur viri magnamini et Graecorum studiosi et
longe prae caeteris in posterum prospicieutiS, ut abusus talibus homi-
nibus adversus barbaros tantum terrae illis adimat quantum paulo
ante diximus, et mercenarios milites malis liberet tum iis quae ipsi
ferunt tum quae aliis inferunt, et civitates ex eis constituat quse
Graeciam muniant et quasi vallum pro nobis omnibus objiciantur.
Nam eo pacto non illos solum felices, sed nos etiam omnes securos
reddes. Ut autem haec tibi non contingant, at illud facile conse-
queris, ut urbes Asiaticas in libertatem vindices. Quodcunque autem
horum perfeceris aut tantum conatus fueris, aliis utique gloria et
laudibus antecelles‚ idque optimo Jure, ut qui et ipse talia aggredia-
ris et Graecos ad eadem cohorteris.

51. Nam quac hactenus quidem faeta sunt, quis uon jure miretur¹
nosque despiciat? Quum apud barbaros, quos molles putabamus

ir

