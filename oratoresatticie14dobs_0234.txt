222 lSOCRATIS

autem exsequi quae ab anima decreta sunt. Quae quum ita se ha-
beant, videntes quidam qui multo ante nos exstiterunt, ad caeteras
quidem res artes esse plures adornatas, ad corpus vero et animam
nihil hujusmodi excogitatum, invenientes duplices disciplinas, eas
nobis reliquerunt: ad corpora quidem paedotribicam‚ cujus pars
¹ quaedam est gymnastica3 ad animas autem philosophiam, de qua
ego verba facturus sum, quae disciplinae sunt sibi invicem respon-
dentes et connexae ct consentientes, et quibus earundem doctores
tum animas prudentiores tum corpora utiliora reddunt; neque hi
valde a se mutuo institutiones dissociant, sed affinibus utuntur et
doctrinis et exercitiis et caeteris eruditionibus. Ubi enim receperunt
discipulos, paedotribae quidem schemata quae sunt excogitata ad
palaestram alumnos docent, philosophi autem formas quibus sermo
utitur discentibus tradunt. Ubi vero horum rudimentorum peritos
effecerint accurateque in his formarint, iterum exercent eos, atque
ad agendum assuefaciunt, et connectere inter se singula quae didi·
cerint cogunt, ut haec firmius retineant et propius ad opportune
agendum sententiis accedant. Nam vis opportune agendi compre-
hendi scientia nequaquam potest; illa enirn vis ad quasvis occasiones
praeceptis caret: qui autem plurimum in eam incumbunt atque even·
tus mente complecti possunt, multo saepissime rem tenent. Hoc
igitur modo curaque erudientes possunt quidem utrique magistri
usque eo promovere discipuIOS, ut hi incrementum doetrinae capiant
melioribusque polleant alii mentibus alii corporibus; neutri tamen
eam artem habent, qua illi quidem athletas, hi rhetores perfectos
quos vellent efficiant, sed aliquam quidem conferunt partem, at
facultates ipsae omnino iis contingunt qui ingenio et diligentia prae-
cellunt. Atque imago quaedam philosophiae haec ferme est.

26.³¹5 14. Puto autem vos magis adhuc ejus vim cognituros, si re-
censeam cujusmodi pollicitationes iis faciamus qui ad nos accedere
volunt. Dicimus enim oportere eos, qui in dicendo aut agendo aut
quavis alia disciplina futuri sunt excellentes, primum quidem ad hoc
praeclare a natura comparatos esse, quod profitendum elegerint, se--
cundo institui atque ea praecepta accipere quae de unaquaque disci-
plina exstant, tertio peritos fieri atque in usu eorumque exercitatione
versari: his enim in qualibet arte perfectos et valde praestantes
creari. Ex his tribus utrosque oportere, docentes scilicet et di-
scentes, propriam symbolam conserre, hos quidem idoneum inge-
nium, illos vero vim qua docere valeant, communem vero utrisque
exercitationem ad praxim : opus est enim illos quidem studiose prae-
cipere discentibus, hos autem firmiter haerere imperatis. Haec igi-
tur sunt quae de omnibus artibus pronunciamus : si quis autem prae-
termissis caeteris me rogaret quid maxime conducat oratoriae insti-
tutioni, responderem naturam praecipuam esse multumque caetera

