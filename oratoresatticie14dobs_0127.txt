DE PACE. 115

vel detrimenti ceperit, sic tamen oratorum improbitate delectamur,
ut, quum videamus ob bella et tumultus ab istis excitatos caeterorum
civium permultos paternis bonis spoliatOS, istos e pauperibus divites
esse factos, non indignemur nec successibus eorum invideamus. sed
convitia aequis animis feramus quae nostrae urbi dicuntur, quod affii-
gat et vexet exactionibus Graecos, quarum illi fructus percipiunt;
ac populus quidem, quem isti aliis imperare oportere dictitant,
infelicior est iis qui in oligarcliiis serviunt, qui autem omni bono
carueruntsii per amentiam nostram ex humilibus facti sunt beati.
At Pericles qui ante istos populo praefuit, quum urbem admini-
strandam suscepisset, non quidem ita sanam et moderatam ut ante
adeptum principatum, sed mediocriter tamen adhuc constitutam,
non suis opibus augendis intentus fuit, sed minorem censum reliquit
quam a patre acceperat, in arcem vero talenta octies mille retulit,
praeter sacram pecuniam et ornamenta templorum. Inter istos autem
et illum tantum interest, ut, quum dicere audeant se ob reipubl.
administrationem non vacare posse curandae rei familiari, tamen ea
quae negliguntur scilicet tanta incrementa sumpsisse constet, quanta
olim ne a diis quidem precari ausi fuissent, plerosque autem nostrum
sic esse malis oppreSSOS, ut nemo civium suaviter et tranquillo animo
vivat, sed querelarum et lamentationum plena tota sit civitas. Nam
alii secum paupertatem et inopiam queri suam coguntur, alii multi-
plicia edicta et munera et mala ex classibus oriunda et opum per-
mutationes miserantur : quae tantas molestias pariunt, ut insuavius
ii vivant qui rem habent quam qui in paupertate perpetua degunt.

41. Mirum profecto est vos non perspicere tandem, nullum ho-
minum genus inimicius et malevolentius esse multitudini quam
improbos oratores et tribunos plebis: nam, praeter mala coetera,
etiam annonae vos laborare penuria maxime optant; vident enim
eos qui de suo habent unde vivant reipubl. addictos esse et cum iis
facere qui rectissime consulunt, qui autem de judiciis et de con-
cionibus victitant et quae inde percipiuntur emolumentis, eos inopia
coactos a se pendere, et magnam habere gratiam delationibus et
accusationibus et reliquis calumniis quarum isti sunt auctores.
Quum igitur regnum sibi stabiliri civium inopia videant, eos omnes
vellent esse quam egentissimos. Cujus rei signum illud certis·
simum est: quod non tam inopiae tenuiorum student succurrere,
quam eos qui aliquid habere videntur egentibus exaequare.

42. Quod igitur his malis remedium invenietur? Disseruijam
quidem de his fere omnibus, non ordine, sed uti singula se offerre
videbantur: quae facilius memoria custodietis, si maxime necessaria
collecta in unum locum repetIverimus.

43. Prima igitur lunc est emendandae ct erigendae reipubl. ratio,
si de publicis negotiis deliberaturi cos in consilium adhibuerimus,

