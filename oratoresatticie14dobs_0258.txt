ISOCRATIS

TRAPEZITICUS.

l. MAGNA mea res agitur, judices. Nec enim tantum de pluri-
mis pecuniis in discrimen venio, sed existimatio quoquc mea, quam
ego maximi facio, periclitatur ne aliena injuste concupiscere videar.
Satis enim opum etiam his fraudato mihi relinquetur. Sed si abs-
que justa causa tantam pecuniam petere videbor, ea res perpetuae
mihi infamiae fuerit.

2. Est autem, judices, incommodissimum‚ in tales incidere ad-
versarios. Nam quicquid cum mensariis agitur fit sine testibus:
quod si quis ab eis circumventus fuerit, adversus eos experiri cogi-
tur, qui et amicorum praesidiae habent et multas pecunias tractant
'et propter artem boni viri ac fide digni existimantur. Quae quum
ita sint, tar-nen perspicue declaraturum confido, a Pasione me pe-
cunia fraudari.

3. Quare ab initio [ut potero] vobis rem omnem recensebo.
Mihi,judices‚ pater Sopaeus est, quem omnes qui in Pontum navi-
gant ita familiarem Satyro esse norunt, ut. et amplam provinciam
gubernet, et omnibus copiis militum praesit. Ego vero, quum et de
hac urbe et de caetera Graecia audivissem, peregre abire desideravi.
Pater igitur duabus navibus frumento plenis pecuniaque data
me ablegavit simul et mercandi et spectandi gratia: et, quia
Pythodorus Phoenix Pasionem mihi commendarat, ejus mensa
usus sum.

4. Aliquanto post, quum pater meus regni affectati apud Satyrum
accusatus esset, egoque curn exsulibus conspirasse dicerer, Satyrus
et patrem meum in vincula conjicit, et ad Ponticos negotiatores huc
scribit ut et pecunias a me auferrent et ipsum redire domum jube-
rent: quod ni fecissem, a vobis exposcerent.

5. Tantis igitur malis‚judices, circumventus apud Pasionem for-
tunas meas deploro: nam ita eum complectebar familiariter, ut non
pecunias tantum sed alia quoque ejus potissimum fidei crederem.
[Existimabam autem, si pecunias universas amisissem et patri meo
aliquid accidisset, me et hic et illic opibus spoliatum ad summam
inopiam redactum iri: sin esse mihi pecunias faterer et post Satyri

