CONTRA LEOCRATEM. 479

rum affeceritis supplicio. Ac sane horrendum est et dolendum,
si quando existimet Leocrates eundem debere habere et locum et
honorem transfugam cum iis quiin urbe remanserint, et eum qui non
subierit pericula cum iis qui sese hosti opposuerunt, et eum qui non
conservarit urbem cum iis qui tutati sint3 sed venit jam sacrorum,
fori, legum, reipublicae status futurus socius, pro quibus omnibus
ne dissiparentur mille vestrorum civium in Chaeronea sunt desiderati
ac publice eos civitas sepulturae mandavit. Quorum iste nec ele-
giaca carmina inscripta monumentis eorum reversus in urbem reve-
ritus est, sed adeo impudenter adhuc ante ora illorum, qui horum
calamitates luxere, putat oportere sese versari. Ac valde vos ro-
gabit actutum, ut audiatis ipsum defensionem sui facturum juxta
leges. Vos autem quaerite ex ipso, qualesnam? num quos deserens
abierit? Et sinetis ipsum morari in moenibus patriae eorum civium,
cum quibus ea non asservavit? Et invocabit deos servaturos ipsum
e periculis? Quosnam? nonne quorum delubra et sedes et lucos
prodidit? Et precabitur et supplicabit, ut misericordiam sibi im-
pertiant? Quibus vero supplicabit? nonne iis, cum quibus symbo-
lam ad salutem conferre noluerit? Rhodiis supplicet: securitatem
enim in ipsorum urbe potius quam in sua ipsius patria censuerit
esse. Qualis autem aetas hujus jure misereatur? Natune gran-
diorum? At neque ut in senio suo alerentur neque in libero pa-
triae solo tumularentur qnantum in ipso fuit concessit. At natu mi-
norum? Ecquis revocatis ad memoriam aequalibus, qui in Chaero-
naea secum hostibus se opposuerunt atque eadem pericula partici-
parunt, servaverit hunc qui sepulcra eorum prodiderit, atque eodem
judicio eos, qui pro libertate oppetierunt mortem, dementiae con-
demnaverit, deserentem vero patriam, ceu bene affectum recteque
sentientem, innocentem dimittet? Potestatem ergo dabitis volenti
et verbo et opere tum populo tum vobis malefaciendi? Non enim
hoc solum tempore transfugae redeunt, quando is qui patriam de-
seruit ac profugus, ipse seipsum condemnavit, Megaris habitavit
apud patronum suum ultra quinque aut sex annos, in terra hae et
urbe versetur-3 verum etiam qui solitudinem Atticam esse aperto
suffragio condemnavit, hic in hac regione vicinus noster nobis coha-
bitabit.

37. Dehinc ubi pauca quaedam ad vos dixero, descendere volo,
atque ubi decretum populi quod de pietate fecit exhibuero: com-
modum enim id vobis est sententiam laturis. Recita ergo mihi
idem decretum. ⁴

DECRETUM.

Ego igitur ad vos defero qui estis domini, ut istum qui haec omnia
delevit puniatis; vestrum autem est et vestro nomine ac deorum

