DE ClRONIS HEREDITATE. 387

e* jure civili et diligentius adhuc docebo. Nam si mea mater, quae
Cironis est filia, in vivis adhuc superesset, et Ciron decedens de
hereditate sua nihil constituisset, et hic [competitor] is non esset,
qui est, Cironis e sorore nepos, sed esset, qui non est, Cironis frater,
foret quidem penes eum si vellet mulierem [filiam Cironis] in matri-
monio habere; at non ideo tamen bonorum Cironis foret ille com-
pos, sed liberi ex ipso et filia Cironis nati, posteaquam secundum
a pubertate annum excessissent: sic enim leges edicunt. Quodsi
ergo hic [frater commentitius Cironis si esset] muliere adhuc super·
stite potitus Cironis bonis non fuisset, tametsi filiam ejus in matri-
monium duxisset‚ sed liberi ejus ex illa muliere nati, paret illa
muliere vivis exempta non illi [competitori meo] ejusque fratribus
competere jus hereditatis Cironeoe adeundae, sed nobis quos illa
liberos reliquit.

11. Verum non ex hac sola lege id elucescit, sed ex alia quoque
idem colligitur, illa, inquam, quae poenas‘ sancit in liberos, qui
parentes male, duriter, contumeliose, et crudeliter tractant. Avus
enim si adhuc superesset, in rebus adversis, necessitatum vitae
egens, non hic hoc e titulo parentum indignis modis acceptorum
foret incusabilis‚ sed nos essemus. Sancit enim lex parentes a
liberis alendos esse; sunt autem parentes pater et mater et avus
cum avia et horum item pater atque mater, si adhucdum supersint:
hi enim sunt principium stirpis, et eorum bona liberis atque nepotibus
a legibus contribuuntur; hac de causa necessario quoque illis in-
cumbit cura eos alendi, etiamsi in facultatibus prorsus nihil relin-
quant. ν Qui igitur aequum sit, eos parentes si neglexerimus alere a
quibus facultatum nihil ad nos pervenerit, ideo nos culpabiles ani-
mique erga parentes ingrati atque immemoris reos fieri; sin autem
bona reliquerint, illorum bonorum heredem hunc esse [in quo actio
in liberos ingratos plane nullum locum habet]‚ nos excludi [qui
legis hujus poenis obnoxii simus]? Nequaquam.

12. Juvat‚judices‚ ad gradum consanguinitatis unum, sed illum
principem, mente et oratione accedere cum eoque articulum quern-
que stirpis seorsim conferre, et identidem vos interrogare, uter sit
a defuncto propior et hereditatis jure potior, an quicunque intra
genus et prolem defuncti est, tametsi gradu quamvis remoto, au
ille qui in numero consanguineorum locum vel principem tenet:
sic enim facillimo negotio intelligetis. A Cirone quoad gradum
consanguinitatis uter propius abest, filia an frater? Filia utique:
nam ex ipso nata est Cirone, frater autem solummodo cum Cir-one
natus est. At filiae liberi propriores ne sunt, an frater? Liberi
filiae utique: sunt enim genus, vel proles, non cognatio. Quodsi ergo
fratre sumus potiores, quanto hunc magis antecedamus, qui non
frater sed sororis filius est? Verum· vereor, ne nimis protrita pro-

