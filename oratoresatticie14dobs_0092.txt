80 lSOCRATIS

mineant: itaque et agri vastati sunt, et civitates eversae, et privatae
aedes desolatae, et inversoe respublicae et leges abrogatae, quibus
dum utebantur felicissimi Graecorum fuerunt. Status autem suarum
sibi rerum tam infidus ac adversus est, ut cives suos magis quam
hostes metuant3 et tantum abest ut secum in gratiam redierint et
facultates invicem communicarint‚ ut a congressibus omnique hu-
manitate abhorreant, atque ii qui rem liabent pecuniam in mare
demergere mallent quam indigentibus impertiri, et tenuiores a locu-
pletioribus eripere quam forte fortuna invenire magis optent: sacris
abrogatis in aris sese mactant; et nunc plures unius urbis exsules
sunt quam antehac totius Peloponnesi. Et quum tot mala enume-
rata sint, plura praetermisimus quam recensuimus: nihil enim duri
aut acerbi dici potest quod non ibi concurrerit. Quorum quia jam
alios cepit, alios brevi satietas capiet: aliquod iis malis remedium
invenire studebunt. Neque enim putare debetis fore ut in istis
rebus acquiescant : nam quos secundae res fatigarunt, adversas
longo tempore qui tolerabunt? Quare non tantum si pugnando
vicerimus, sed etiam si quieti exspectaverimus, eos mutata sententia
videbitis suam salutem in nostra societate collocaturos. Et quae
sperem haec sunt. ν

29. Tantum autem abest ut aliquid eorum quae imperantur facere
velim, ut, si nihil horum fieret neque ulla nobis auxilia praesto
essent, Graecorumque alii nos laederent alii negligerent, ne sic qui-
dem de sententia decederem, sed omnia pericula belli potius ex·
spectarem quam ad tam turpes pactiones descenderem. Nam
utriusque rei me puderet, sive majores damnaremus, quasi per
injuriam Messeniis agros ademissent, sive nos, si illi recte et conve-
nienter tenuissent, praeter jus et aequum quicquam de illis concede-
remus. Quorum neutrum faciendum est, sed id spectandum u't pro
dignitate nostra bellurn administremus, neque eos qui urbem nostram
celebrant mendacii arguamus: ita quidem gerere nos debemus, ut
illi magnitudinem laudum nostrarum non videantur assecuti. “

30. Equidem existimo graviora his malis non esse metuenda, sed
hostes ea et deliberaturos et acturos esse quibus nos erigent: quod
si spe frustrati et ab omni parte circumventi fuerimus ac ne urbem
quidem amplius tueri potuerimus, difficilia quidem sunt quae dicam,
sed dicam tamen et libere aperteque dicam. Etenim honestius est
ea praedicari apud exteros Graecos, nostraque virtute dignius, quam
ea quae nobis quidam suadent.

31. Sic enim censeo: parentes nostros cum uxoribus et liberis
et reliquam bello inutilem turbam e civitate mittendam esse, et ex
his alios in Siciliam, alios in Italiam, alios Cyrenen, alios in Asiam
—- quos hi omnes libentes suscipient et agro amplo assignando et
caeteris ad victum necessariis rebus suppeditandiS‚ alii ut gratiam

