DE PERMUTATIQNE. 225

philosophiae hoc ipsum quoque contigisse apparebit. Quotquot
enim magistrum nacti sunt non fucatum sed vere sapientem, tam
simili orationis genere utuntur ut omnibus pateat eos ejusdem insti-
tutionis fuisse participes. Et tamen, si nulla communis iis inter-
cessisset consuetudo nullaque artis conversatio, fieri non poterat ut
in tanta similitudine constituerentur. Praeterea nemo vestrum
plures e simul educatis nominare non potest, qui pueri quidem
rudiores erant condiscipulis, grandiores autem facti longo intervallo
superarunt prudentia eloquentiaque eos ipsos quibus pueri erant
inferiores. Unde quivis cognoscere queat, disciplina quantam vim,
habeat: patet enirn cunctos ea tunc usos mentis facultate quain a
natura habuissent; viri autem facti adeo alteri visi sunt praestare
alteris ac commutasse inter se ingenium, eo quod hi solute et ignave
viverent, illi rebus gerendis et sibi ipsis excolendis vacarent. Quod
si nonnulli propria tantum industria meliores fiunt, quid ni assumpto
praeside et seniore multarumque rerum perito, quique alia quidem
ab aliis acceperit, alia ipse excogitant, quid ni inquam multo magis
et suam facultatem augeant et inter caeteros praestent? Sed non
ob haec solum, verum etiam ob reliqua argumenta, merito omnes
mirentur eorum inscitiam qui tam temere philosophiam spernere.
audent: primurn quidem si quum videant omnia opificia atque artes
commentatione ac sedulitate acquiri, ad ingenium excolendum nihil
hanc curam valere putant; deinde si corporum quidem nullum
adeo ineptum esse dicant, quod exercitio et labore non fiat melius,
animas vero natura corporibus nobiliores nihilo existiment praestan—
tiores fieri institutione curaque opportuna; praeterea si ad equos
quidem et canes et plurimas bestias artes tenere quosdam videant,
quibus alias animosiores, alias mitiores, alias intelligentiores effi-
ciunt, ad hominum vero naturam putent inventam hujusmodi nullam
institutionem, quae ipsos ad aliqua ex his, ad quae etiarn belluas,
ducere valeat, sed tantam esse omnium nostrum infelicitatem pro-
nuncient, ut fateantur quidem nostri ingenii vi unamquamque rem
fieri meliorem atque utiliorem, nos vero ipsos qui hac pollemus
intelligentia qua omnia facimus praestantiora, dicere audeant nihil
mutuo juvare posse ad vitae bonitatem. Omnium autem gravissi-
mum est, si singulis annis contuentes in spectaculis leones mansue-
tiores erga suos curatores quam quosdam homines erga suos bene-
faetores, ursasque sese versantes luctantesque ac nostras artes -“
imitantes, ne hinc quidem cognoscere valeant quantam institutio et
cura vim habeant, quamque eae celerius nostrae naturae quam bel-
luarum prodesse queant: itaque potiore nejure miretur quis mansue-
tudinem ferocissimis belluis inductam, an feritatem quae animis
istiusmodi hominum inest? Equidem longe plura de his dici pos-

sent: sed si nimismulta, de iis disseram quae. apud plurimos certa
2 0

