20 lSOCRATlS

habeo quae commemorem. -Quum enim scirem omnes homines ca‘
rissiinos habere liberos et uxores suas, gravissimeque irasci iis qui
eos violassent, et contumelias iis factas maximarum cladium praebere
causam, nec plebeiis tantum hominibus sed etiam principibus afferre
interitum, ita fugi haec crimina, ut a suscepti regni tempore me nul-
lum nisi uxoris meae corpus attigisse constet: quamvis enim non
ignorarem illos etiam vulgo celebrari qui, modo in cives non sint in-
jurii, aliunde suas voluptates explere student, tamen cum hujusmodi
suspiciones a me remotissimas, tum mores meos civibus exemplo
esse volui,quum in iis solere studiis aetatem consumere populum
scirem, quibus suos principes videt esse deditos. Praeterea decere
censui reges tanto meliores esse privatis hominibus, quanto eis ho-
noratiores essent, et iniquissime facere qui alios modeste vivere co-
gerent, nec se praeberent ipsi modestiores iis quibus imperarent.
Deinde, caeteris in rebus multos etiam e populo videbam sibi posse
moderari, sed amorum illecebris etiam summos viros succumbere:
quare me in liis etiam imperare mihi posse ostendere volui, quibus
non vulgo tantum praestarem, sed viris etiam virtutis opinione cele-
berrimis. Ad haec non potui non vehementer accusare illos qui
ductis uxoribus et inita totius vitoe societate pactis et conventis non
starent, sed, dum suis voluptatibus indulgerent, eas offenderent a
quibus ipsi nulla re offendi se vellent, et, quum in aliis contractibus
aequitatem colerent, solas conventiones cum uxoribus factas viola-
rent: quae tanto sanctius custodiendae erant, quanto sunt aliis in—
teriores et majores. Dein'de nec illud isti animadvertunt, seipsos
sibi factiones et dissidia in suis regiis serere. Est autem bonorum
regum officium dare operam, non in urbibus tanturn, sed in suis
etiam aedibus atque in quibus consedere locis, concordiam uti alant:
haec enim universa temperantiae munera et justitiae sunt. Nec in
procreatione liberum regum maximae partis consuetudinem sum
imitatus, nec alios cx humiliore muliere alios e nobiliore censui sus-
cipiendos, nec alteros nothos alteros legitimos relinquendos, sed
curandum ut omnes tum paternum turn maternum genus, inter
mortales ad Evagoram patrem meum, inter semideos ad AEacidas, ’
inter deos ad Jovem optimum maximum, referre possent, neque
quisquam ex me genitus hac nobilitate privaretur.

11. Quum vero multa me hortata sint ut in hoc vitae instituto
perseverarem, illud vel in primis movit, quod fortitudine et callidi-
tate caeterisque laudatis rebus etiam malos quosdam homines prae-
ditos videbam, temperantiam vero etjustitiam proprias esse bonorum
>virorum possessiones. pulcherrimum igitur fore duxi, si quis iis
virtutibus aliis praestare posset, quae ut improbis nulla ex parte con-
tingere queunt, sic integerrimae sunt et firmissimae et maximis lau-
dibus dignae. His rationibus adductus temperantiae justitiaeque

