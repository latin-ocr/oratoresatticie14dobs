134 ISOCRATIS

omnium temporum hominibus anteferri? Nec enim testem fide
digniorem neque judicem magis idoneum bonorum quibus Helena
praedita fuit quam Thesei mentem adducere poterimus. Ne vero
, ex inopia hoc loco immorari aut viri unius ad eam laudandam abuti
gloria videar, ea quae restant explicabo.

19. Nam, quum post Thesei descensum ad inferos Lacedaemonem
reversa jam nubilis esset, universi reges illius temporis et principes
idem quod Theseus de ea senserunt. Etsi enim potestas eis daba-
tur primarias e suis urbibus mulieres deligendi, spretis tamen do·
mesticis nuptiis ad eam ambiendam profecti sunt. Quum vero
nondum esset exploratum, communi adhuc fortuna, quisnam ejus
nuptias obtineret, adeo tamen nemo erat qui vocaret in dubium quin
armis de ea dimicandum foret, ut congressi fidem mutuo dederint
se omnino adjuturos eum qui connubio illius potiretur, si quis eam
per vim abduxisset; putabat enim quisque se sibi praesidium illud
parare. Ac spe quidem privata uno viro excepto sunt omnes fru-
strati, communis autem quae de ea fuit opinio fefellit neminem.

20. Post parvum enim temporis spatium orta inter deas lis est de
praestantia formae et ejus arbiter honorarius Priami filius Alexander
delectus, qui Junone regnum Asiae, Minerva victoriam in bellis,
Venere conjugium Helenae pollicente, quum non posset corpora
dijudicare neque divinorum vultuum fulgorem sustinere ac munerum
potius esse judex cogeretur, consuetudinem Helenae caeteris omni-
bus anteposuit, non quod voluptates praecipue spectaret — etsi enim
eas viri sapientes multis aliis rebus praeferunt, non tamen eo impul·
sus est —‚ sed Jovis gener fieri [et nominari] studuit, quem hono-
rem longe majorem et praeclariorem quam Asiae regnum existima-
bat3 magna enim imperia et potentiam etiam nihili hominibus olim
obventura, tali vero muliere ex omni posteritate dignatum iri nemi-
nem : animadvertit etiam se nullum pulcrius patrimonium suis liberis
posse relinquere, quam si tam paternam quam maternam originem
ad Jovem referrent. Quippe qui sciret caetera fortunae commoda
celeriter aut interire aut transire ad alios, sed nobilitatem semper
apud eosdem permanere3 quare hunc delectum in totius sui generis
commodum cessurum prospiciebat, quum caetera munera non ultra
sui aevi terminos duratura essent.

21. Nemo itaque vir cordatus est quin haec prudentissime cogi-
tata fateatur, quidam autem, ex eorum numero qui nihil quod rem
antecessit considerant sed ex eventu judicant omnia, convitiis eum
incessere non dubitarunt; quorum amentia ex ipsis maledictis
animadverti ab omnibus facile potest. Quid enim magis ridiculum
admittere queant quam si sua ingenia illi antecellere putent cui
primas deae detulerunt? Nec enim quibus de rebus tanta inter ipsas
ortaerat contentio, eas cujuslibet auctoritati' dijudicandas permise-

