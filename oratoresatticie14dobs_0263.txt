TRAPEZITICUS. 251

igitur, qui ob rem parvulam capitis adire periculum ausus est, ut
has aperiret, quae quidem et a consulibus signatae et ab aedili-
bus obsignatae erant, et a quaestoribus custodiebantur, et in arce
asservabantur, quid miri est, si tabellas apud hominem peregrinum
sitas, tantam pecuniae vim luctaturi, seu pueris ejus persuasis seu
alio quopiam modo re confecta, adulterarunt? De his igitur haud
scio plura dicere quorsum attineat.

18. Jam autem Pasio quibusdam persuadere conatus est mihi
prorsus nulias pecunias hic fuisse, quod a Stratocle trecentos stateres
sim mutuatus. Quare operae pretium est de his etiam audire, ut
sciatis quibus argumentis fretus me pecuniis fraudet.

19. Ego, judices, Stratocle in Pontum navigaturo, quum inde
quamplurimas pecunias exportare vellem, precatus sum Stratoclem
ut suum aurum mihi relinqueret, idque in Ponto a patre meo reci-
peret, magni lucri id instar esse putans, si mea pecunia in naviga-
tione non periclitaretur, praesertim quum eo tempore Lacedaemonii
maris imperium tenerent. Hoc igitur signo confido eum non pro-
baturum me pecuniam hic non habuisse; mihivero aurum apud
istum fuisse, firmissimas probationes ea ipsa erunt quae cum Stra-
tocle egi. Nam stratocle interrogante quisnam sibi pecuniam red-
diturus esset, si pater ea quae literis continerentur non fecisset, aut
ipse reversus hic me non reperiret, ad Pasionem eum adduxi, qui
se et sortem et usuras ei redditurum promisit. An vero putatis, si
nihil apud eum depositum habuissem, eum tam facile tantae pecuniae
sponsorem mihi futurum? Prodite testes.

TESTES.

20. Fortassis autem, judices, de illo etiam testes producet, me
apud Satyri procuratores negasse quicquam habere praeter ea quae
ipsis tradidissem, item ipsum merces meas invasisse, me ‚confitente
trecentas ei drachmas debere, et Hippolai'dam, hospitem et fami—
liarem meum, a se mutuum sumere permisisse.

21. Ego vero, judices, illis quae dixi malis circumventus, tum iis
quae domi habueram spoliatus, tum quae hic erant legatis dare coa-
ctus, quum nihil mihi reliquum esset, nisi si quid celare possem re-
tento auro quod apud istum depositum erat, fateor me et de tre-
centis drachmis esse confessum et caeteris in rebus ea et dixisse et
egisse, per quae illis facillime persuasum foret nullas mihi pecunias
esse. Quae non ex inopia me fecisse, sed ut illis fidem facerem,
facile intelligetis. Primum enim testes producam, qui me sciunt
magnas opes e Ponto attulisse, deinde eos qui viderunt me istius
mensa uti, quin illos etiam a quibus eo tempore amplius mille
stateres aureos alia pecunia commutavi. Praeterea, tributo nobis
imperato et aliis censibus habitisv ego plurimum inter omnes

