DE APOLLODORI HEREDITATE. 379

eum Apollodoro nostro simultatem fuisse acerrimam et perpetuam
nullaque compositione placatam. Haec spectare vos decet,judices‚
et praeterea hoc quoque meminisse, me Apollodori e sorore nepotem,
illam autem [Eupolidis filiam, Pronapidis uxorem] ejusdem Apollo-
dori consobrinam esse; item hoc, illam mulierem geminam adi-
pisci hereditatem cnpere, me vero unam hanc solummodo, in quam
ab ipso ejus novissimo domino cum filii et heredis nomine immissus
sum; illam haud benevolo fuisse animo erga eum a quo istaec he-
reditas relicta fuit, me autem avumque meum multa et magna in
eum beneficia contulisse. Haec omnia curn sedulo vobiscum eritis
meditati, judices, sic tandem ponite calculum aequo juri consenta-
neum. Quae plura dicam haud habeo, nullus dubitans, a me dicto-

rum nibil vobis obscurum et dubium esse.

