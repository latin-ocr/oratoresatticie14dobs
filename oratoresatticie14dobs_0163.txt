PANATHENAICUS. 151

13. Verba autem faciam de beneficiis in Graecos a nostra civitate
collatis, non quin earn plus laudarim quam omnes et poetae et ora-
tores: sed quia nunc idem aliter quam olim facere decrevi. Tum
enim in orationibus aliis de rebus institutis mentionem ejus facie-
bam, nunc autem hanc orationem de ea ipsa institui. Neque vero
ignoro quam provecta aetate quam ingenti de re dicere aggrediar,
sed quum et optime sciam et saepe dixerim res exiguas oratione
facile posse amplificari, difficillimum autem esse facta excellenti
magnitudine et pulcritudine laudando aequare : nihilominus tamen
ab incoepto desistendum non est, sed perficiendum quod suscepimus,
si quidem vita suppetet, praesertim quum multa rne ad hanc oratio-
nem scribendam incitent; ac illi primum qui nostram urbem petu-
lanter accusare solent, deinde qui bono quidem studio sed et imperi-
tius nec pro dignitate eam praedicant, praeterea qui praedieare illam
prae caeteris non dubitant, non humano more, sed sic ut eis multi se
opponant, omnium vero maxime haec aetas, quae alios dehortari solet:
spero enim, si mihi successerit, gloriae meae aliquid accessurum,
sin tenuius forte quam oportuerit dixero, me facile ab auditoribus
veniam impetraturum.

14. Ac quae tum de me ipso tum de aliis, ut musici antequam
canere incipiant, quasi praeludii causa praefari volui, haec sunt.
Eorum autem qui urbem aliquam accurate ac pro merito laudare
voluerint offi01um esse puto, non ipsius tantum de qua dicere in-
stituerunt facere mentionem, sed, quemadmodum purpuram atque
aurum spectamus et probamus aliorum collatione quae et speciem
eandem prae se ferunt et ejusdem esse pretii putantur, sic urbibus
etiarn e reglone collocandas esse, non parvas magnis neque aliis
[perpetuo] parere solitas iis quae perpetuo imperare consueverunt,
nec quae aliorum ope indigent iis quae opem ferre possunt, sed eas
quae et consimili potentia et iisdem in negotiis versatae suntet parem
potestatem habuerunt: sic enim de eis verissime statuetur. Si quis
ergo nos hoc modo spectet et conferat non cum qualibet sed cum
Spartana civitate, quam plerique moderate sane laudant, nonnulli
autem tanquam illic semidei habitent sic de ea meminerunt, eos et
potentia et rebus gestis et beneficiis in Graecos collatis longiore in·
tervallo a nobis relictos esse constabit quam ab eis caeteros,

15. Ac veteres quidem dimicationes pro Graecis susceptas postea
narrabimus, nunc autem de illis habebo sermonem inde exorsus,
quum Achaicas urbes occuparunt et regionem cum Argivis et Mes·
seniis partiti sunt: hinc enim sunt nobis dicendi capienda primordia.
Nostros igitur majores apparebit et concordiam Graecorum et inimi·
citias barbarorum, jam inde a Trojanis temporibus susceptas, con-
servare et in iisdem studiis perseverare.

16. Ac primum Cyclades insulas, de quibus Minoe Cretensi

