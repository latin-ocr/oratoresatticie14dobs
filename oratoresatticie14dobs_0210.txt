ISOCRATIS
DE PERMUTATIONE.

 

l. Sl haec quaejam legetur oratio similis esset iis quae vel ad foren-
ses controversias vel ad ostentationem fiunt, nihil opus suisset de ea
praefari: nunc propter novitatem et discrimen necesse est causas
prius exponere, cur eam aliis ita dissimilem scribere instituerim:
his enim non indicatis multis absurda fortasse videretur.

2. Ego, quum scirem quosdam sophistas mea studia calumniari,
ac dicere me forenses orationes scribere solere—in quo perinde
faciunt ac si quis Phidiam, qui Minervae simulacrum fecit, puparum
fictorem appellare auderet, aut Zeuxidis et Parrhasii eandem esse
artem diceret, quae illorum est qui tabellas pingunt --‚ nunquam
tamen illam mei extenuationem ultus sum, quod existimabam tum
nugas illorum nullam vim habere, tum constare inter omnes me et
scribere et dicere instituisse non de privatis contractibus, sed de
talibus et tantis rebus, ut de iisdem nemo alius quicquam conetur,
praeter eos qui vel me doctore usi sunt vel hos imitari voluerunt.
Longo igitur ternpore aetatis meae putabam tum ob institutum hoc
tum ob perpetuum quietis studium omnes indoctos et plebeios ho-
mines aequos et benevolos me habere: nunc, quum vitae finis prope
mihi instat, facultatum permutatione ob triremium instruendarum
munus facta eaque de rejudicio conflato, etiam illorum quosdam non
sic erga me affectos esse animadverti ut speraveram, sed alios de
vitae meae ratione falsissima persuasione imbutos eo inclinare ut iis
auscultent qui absurdi aliquid de me dicunt, alios, quum satis sciant
quibus in rebus verser, invidere mihi non minus quarn sophistas et·
delectari iis qui falsam de me habent opinionem. Atque hanc men-
tem suam esse declararunt: nam quum adversarius de ipsa causa
nihil aequi diceret nec meam defensionem refutaret, sed et eloquentiae
meae vim calumniaretur, et in multitudinem discipulorum et opulen-
tiam insolenter inveheretur, munus illud mihi obeundum esse judi-
carunt. Ac sumptus quidem ita tulimus, ut eos decet qui neque
rebus hujusmodi nimis percelluntur neque pecunias negligenter ac
temere abjiciendas censent.

3. Quum vero, ut dixi, plures esse sensissem qui prave de me
judicarent, cogitabam qua ratione et illis et posteris ostenderem tum
qui mei mores essent tum qualem vitam degerem tum in quo do-

