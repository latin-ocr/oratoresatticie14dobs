92 ISOCRATIS

malorum sublato etiam caetera delicta quoe inde velut ebullirent
censebant posse praecaveri: locupletes autem animum ad rem eque-
strem, ad gymnasia, ad venationes et philosophiam adjungere coge-
bant; hoc enim eam vim habere perspiciebant, ut alii virtutibus ex-
cellerent, alii flagitiis plurimis abstinerent.

18. Neque contenti solas leges tulisse de caetero negligentes
erant, sed civitate in tribus, agro in municipia distributo, uniuscu-
jusque vitam spectabant et immodestos in senatum ducebant: is
vero alios monebat, aliis minitabatur, alios ut par erat puniebat.
Duas enirn sciebant esse rationes quae et ad injurias incitarent et a
sceleribus revocarent: nam apud quos nemo studium habeat flagitia
vel cavendi vel puniendi, ubi nulla severa judicia exerceantur, ibi
etiam bona ingenia corrumpi; ubi autem delinquentes neque facile
delitescant neque convicti veniae spem habeant, ibi demum naturae
morumque pravitatem paulatim aboleri. Illi igitur his cognitis
utraque re cives in officio continebant et poena et diligentia: tantum
enim aberat ut laterent eos hi qui deliquissent, ut ante animadver-
terent quosnam verisimile esset peccaturos esse. Quare non in
lustris adolescentes aleam ludebant, nec versabantur apud tibicinas,
aut in hujusmodi conventiculis in quibus nunc totos dies conterunt:
sed iis studiis immorabantur quibus erant destinati, etqui principem
in illis locum tenebant, eos admirabantur et aemulabantur. Forum
autern ita fugiebant, ut si quando transire cogerentur, id magna cum
verecundia et modestia facere viderentur. Senioribus vero adver-
sari aut maledicere gravius esse putabant quam nunc parentes
violare. Jam in caupona edere aut bibere nemo ne frugi quidem
servus audebat: gravitati enim, sed non scurrilitati‚studebant. Et
homines dicaces et ad irridendum paratos, quos nunc facetos vo-
cant, illi calamitosos judicabant.

19. Neque vero me quisquam existimet iratum esse isti aetati.
Neque enim quicquam harum rerum adolescentibus est imputan-
dum, et plurimos eorum scio ista ratione minime delectari, qua im·-
pune licet tam petulanter agitare: quare iniquum fuerit eis succen-
sere, sed illi potius accusandi sunt qui paulo ante nos rempublicam
gesserunt. Isti sunt qui huic licentiae fenestram fracta senatus au-
ctoritate patefecerunt.

20. Penes quem dum summa rerum esset, non accusationibus,
non criminationibus, non exactionibus, non paupertate, neque bellis
civitas redundabat, sed cives et inter se concordes et tranquilli erant
et cum aliis universis pacate vivebant. Praebebant enim se et Graecis
fideles et barbaris formidabiles. Nam illos quidem conservarant, hos
autem sic ulti erant, ut bene secum agi putarent si nullis praeterea
malis afficerentur. Unde etiam factum estut in magna securitate de-

gerent, et pulcriora ac sumptuosiora essent aedificia et apparatus in

