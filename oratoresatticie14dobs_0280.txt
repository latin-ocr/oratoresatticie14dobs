268 {SOCRATIS

dem sic affectus fui, ut omnes amici qui accedebant, se vereri dice-
rent ne ego una cum illo perirem, mihique suaderent ut essem
cautior: multos enim qui in eo morbi genere aliis inservissent, ipsos
una periisse. Quibus ego ad hunc modum respondi, me longe malle
emori quam committere ut ille ministro carens ante diem moreretur.

15. Qua> quum ego et fecerim et perpessus sim, ista mihi audet
litem inferre, quae in tam diuturno morbo nunquam eum visere
dignata est, quum quidem quotidie audiret quo modo cum eo
ageretur, et iter tam expeditum baberet. Itane nunc demum fra-
ternum erga eum animum induere et blandum illud fratris nomen
usurpare conantur? quasi vero non, quanto familiarius mortuum
illum compellarint, tanto major ipsius appareat inhumanitas atque
impietas? Quae quum videret, cum jam morte cadebat, quantum
nostrorum civium Troezene erat, eos AEginam trajicere et funus ejus
sua praesentia ornare, ne hoc quidem tempore advenit, sed ita cru·
delis atque immanis fuit ut justis quidem persolvendis non inter-
esset, de relictis autem bonis, antequam decem dies exissent, adven-
tarit motura controversiam, quasi cognata pecuniae non hominis
fuisset. Quae si fatebitur sibi cum eo tantas inimicitias intercessisse
ut jure ista fecerit, non male sibi Thrasyloelius consuluit, si suas
opes amicis potius quam isti relinquere voluit: sin, quum nihil
dissidii inter ipsos esset, eum tam inhumaniter neglexit, multo
fuerit aequius eam suis bonis privari quam illius haereditatem cer-
nere. Cogitate igitur, quantum in ista fuit, neque in morbo curatum
esse neque post obitum justa ei persoluta esse, quae utraque illi ego
praestiti. AEquum autem est vos secundum eos judicare, non qui
se genere proximos esse dicunt, reipsa inimicos praebuerunt, sed
secundum eos potius, qui quum nomen cognationis non haberent,
majore fide in calamitatibus inservierunt quam sanguine conjuncti.

16. Ac testamentum hoe a Thrasylocho esse relictum non ne-
gant, sed bene et recte factum esse negant. Atqui fieri potest,
AEginetae, ut quisquam suis rebus melius consulat? quum et familiam
suam conservarit, et amicis gratiam retulerit, et matri sororique suae-
non suam rem familiarem duntaxat sed etiam meam tradiderit, qua-
rum alteram uxorem milii dedit, alteri me adoptavit? Rectius ergo
ille fecisset, si neque 'matri curatorem constituisset nec ullam mei
mentionem fecisset, et sororem suam fortunae commisisset, et nomen
gentilitium exstingui pateretur?

17. At fortassis indignus fui ego qui in Thrasylochi familiam
transirem et sororem ejus haberem. Enimvero Siphnii omnes testa-
buntur majores meos et genere et opibus et auctoritate princi-pes
esse civitatis. Qui enim vel ampliores magistratus gesserunt, vel
plus‘pecuniae contribuerunt, vel aedilitatibus luculentius functi sunt,
vel magnificentius reliqua munera obierunt? e qua Siphni familia

