ISOCRATIS
E V A G Ο R A S.

1. Quum te viderem patris tui funus ornare, NicocleS, non ma-
gnifico tantum et splendido apparatu, sed et choris et musica ct
ludis gymnicis,· atque etiam equorum triremiumque certaminibus,
nihil denique praetermittere quod ad talium rerum amplitudinem
addi posset, equidem Evagoram‚ si quid eorum quae hic fierent
defuncti sentirent, existimabam, tum ista benigne approbare et
libenter spectare istam sui curam tuamque magnificentiam, tum ei
longe majorem etiam quam caeteris omnibus gratiam habiturum, qui
de actionibus ejus et belli discriminibus dicere posset pro dignitate
rerum ab eo gestarum: honoris euim cupidos viros et magnanimos
non tantum istis rebus laudem anteponere constat, sed obitum
etiam vitae plane praeferre, ac gloriae quam salutis studiosiores esse,
omniaque facere ut immortalem sui memoriamrelinquant. Sum-
ptus autem nihil ejusmodi praestant, sed divitiarum sunt argumen-
tum: qui vero musica et aliis certaminibus occupantur, suis partim
viribus partim artificiis ostentatiS, semetipsos honoratiores effece-
runt; qui autem res ejus gestas ornata oratione recenseret, is
Evagorae virtutem immortali omnium hominum memoriae commen-
daret.

2. Laudare igitur etiam alii debebant eos qui temporibus ipsorum
strenue se gessissent, ut et ii qui facta aliorum ornare possunt de
rebus notis verba facientes eas auditoribus vere narrarent, et ado-
lescentes, quum scirent se iis fore illustriores quibus recte factis
praestitissent, majore studio virtutis incitarentur. Nunc vero quis
animum non despondeat, quum eos qui circa Trojana et ante illa
tempora vixerunt et hymnis et tragoediis celebrari videat, se vero
sciat, tametsi illorum excellentiam superasset, nunquam tales laudes
consecuturum? Hujus autem rei culpam invidia sustinet, quae id
duntaxat habet boni, quod sibimetipsi plurimum affert mali. Sunt
enim quidam ita praefractis ingeniis, ut eos laudari libentius audiant
quos utrum nati sint ignorant, quam eos a quibus ipsi beneflciis sunt
affecti. Enimvero non decet cordatos viros istorum servire tantae
amentiae, sed et negligendi sunt tales, et assuefaciendi caeteri ad ea
quae dici etiam est aequurn audienda, praesertim quum et artes et

