CONTRA LEOCRATEM. 465

Adimantus Corinthius AEginetarumque classis sub noctem salutem
sibi quaesituri erant fuga: deserti itaque majores nostri ab omnibus
Graecis alios etiam invitos liberarunt, cogentes eos apud Salamina
secum adversum barbaros navali praelio decertare. Soli autem
majores nostri utrosque superabant, et hostes et socios, ut utrosque
superare decuit, socios beneficiis, hostes virtute. Similene est
ergo majorum nostrorum facturn fugienti patriam navigantique
Rhodum quatuor dierum spatio? AEgre eorum aliquis sustinuisset
ejusmodi opus, ac non statim lapidibus obruissent eum qui pude-
faceret eorum praeclarissimam operam. Adeo autem patriam dili-
gebant omnes, ut ab Xerxe missurn legatum Alexandrum, prius
ipsis amicum, quando vero terram et aquam petiisset, propemodum
lapidibus obruissent. Quod si tum de verbo supplicium sumendum
censuerunt, nonne reipsa tradentem urbem hostibus magnis poenis
afficerent? Proinde talibus usi consiliis nonaginta quidem annos
Graecorum duces constituti sunt, Phoenicen autem et Ciliciam popu-
lati sunt, ad Eurymedontem vero pedestribus copiis in terra belli-
gerantes et navali praelio decertantes vicerunt, centum autem
triremes barbarorum captivas ceperunt, universam autem Asiam
affligentes circumnavigarunt, et quod summum est victoriae, non
tropaeum Salamine statuere contenti, sed terminos barbaris figentes
qui ad Graeciae libertatem pertinerent, hosque prohibentes trans-
gredi, foedera pepigerunt, ut longa quidem nave non navigarent
intra Cyaneas insulas et Phaselidem amnem, Graeci autem suijuris
essent, ii etiam qui Asiam incolerent, non solum qui Europam. At
vero arbitramini, si omnes Leocratis istius imbuti mente fugissent,
horum aliquod factum egregiorum operum esse, aut hanc vos adhue
regionem inhabitare? Operae pretium est ergo, judices, quemad-
modum bonos commendatis et honore afficitis, sic et ignavos odisse
et punire; maxime vero Leocratem‚ qui neque metuit neque vos
est reveritus.

18. Sane de his rebus qualiter statuistis, qualesque sint sententiae
vestrae, contemplamini. Dignum est enim eas etiam apud gnaros
earundem percensere. Praeconium enim, ita mihi Minerva faveat,
urbis sunt veteres leges et consuetudines eorum qui haec primum
constituerunt, quibus si advertatis animum, justa facietis omnibus-
que hominibus honesti dignique urbe judicabimini esse. Vobis enim
est jusjurandum, quod jurant omnes cives, postquam in album
inserti fuerint, destinatum ephebis qui sui sint juris et patriorum
bonorum administratores esse queant, quo cavetur, ne sacra arma
pudefaciant neque stationem aut aciem deserant, patriam autem
defendant et meliorem reddant. Quod si illo se jurejurando ob-
strinxit Leocrates, palam factus est perjuru5‚ atque in deos impius

fuit, non solum vos injuria affecit: si autem non juravit, statim'
3 o

