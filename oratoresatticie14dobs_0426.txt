414 ISAEl

que definitum esse, facile id est e legibus cognoscere. Cape tu
istoc, et recita ipsis.

LEX.

Videturne vobis lex facultatem dare communionis [vel partitionis
inter duas partes de hereditate litigantes clam condicendae]? annon
potius e contrario, etiamsi antea fuisset communio, edicit unum-
quemque suam portionem petere et eadem de re eodemque ex titulo
litigantibus unum poni cadiscum et ad hunc modum facere adjudi-
cationem hereditatum? Et nihilominus tamen hic [adversarius]‚
tametsi leges haec edicant et tametsi communicatio [inter me et
Stratoclem] locum habere nullum potuerit, ausus tamen est tam
temere mendacium tam pudendum comminisci.

6. Verum non hoc solum ausus est, verum etiam resjactare eum
nil puduit inter se repugnantissimas. Attendite modo, judices,
animum. Pollicitum me ait esse puero, tenentes hereditatem si
vicero, semissem ejus me ipsi impertiturum esse. Atqui si puero
jus hereditatis erat -- id quod hi aiunt esse —- ex titulo cognationis,
quid opus erat ut hanc a me sponsionem exigeret? Nam vera si
sunt ea quae praetendunt, erat ipsi quoque jus non deterius atque
mihi est hereditatem injure petendi. Sin autem a propinquitate
ejusque juribus exclusi prorsus erant, eccur ego reciperem illis
partem hereditatis impertiturum‚ legibus mihi soli hereditatem ex
asse addicentibus? At eratne forsitan mihi negatum, nisi hos mihi
conciliassem, hereditatem petere? Atqui lex volenti cuique veniam
ejus rei dat; quapropter hac quidem uti causatione illis non licet.
At erat forsitan penes illos aliquod documentum aut testimonium,
quo carens ego adjudicationem hereditatis adipisci non poteram?
Atqui ex titulo cognationis petebam, non ex titulo legationis testa-
mentariae. Quo ergo testes?

7. Atqui si, donec superfuit Stratocles, mihi non licuit clande-
stinum de partiendis bonis pactum inire, neque pater ipsi [puero
Stratoclis filio] horum [controversorum Hagniae bonorum] quic-⁴
quam reliquit, sententia judicum sibi adiudicatum adeptus, neque ‚
probabile est me pollicitum ipsi [puero] esse quicquam de resti-
tuenda semisse hereditatis, adjudicate denuo vos mihi hanc heredi-
tatem. Sin autem neque sortiti sunt de iisdem actionem in me
neque aequum judicarunt esse mecum certare, qui par sit vos horum
praedicationibus fidem habere? Ego equidem arbitror par id non
esse. Jam vos merito miremini, cur illo tempore hi de semisse
hereditatis certare omiserint. Cui dubitationi vestrae quo occurrat
hic, comminiscitur, quominus actionem in istos [reliquos cognatos
Hagniae] ipsi instituissent, in causa me fuisse qui de· reddenda
semisse spopondissem, et propterea se sacramentum non deposuisse;

