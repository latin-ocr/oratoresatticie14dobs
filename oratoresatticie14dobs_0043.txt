PANEGYRICUS. 31

Quis enim est qui supplex esse velit vel inferioribus vel aliorum
subjectis imperio, potentioribus neglectis, de rebus praesertim non
privatis sed publicis, et quarum curam suscepturos consentaneum
esset non nisi eos qui primas inter Graecos sibi vendicarent? Deinde
spe sua qua freti ad majores nostros confugerant non frustratos eos
esse constat. Suscepto enim bello defunctorum eausa contra The-
banos, liberorum autem Herculis causa contra vim Eurysthenicam,
tum illos admoto ad urbem exercitu ad sepulturam cadavera
cognatis reddere coegerunt, tum instructa acie Peloponnenses qui
cum Eurystheo in nostrum agrum impetum fecerant obviam pro-
gressi praelio vicerunt ejusque ferociam compescuerunt. Quum
autem ob alia quoque facinora in admiratione essent, ob haec facta
magis etiam celebrati sunt. Nec enim parvum quiddam praestite-
runt, sed utrorumque fortunas ita mutaverunt, ut et is qui nobis
supplicandum esse censuerat hostibus vi superatis confectisque iis
quae petierat omnibus discesserit, et Eurystheus qui vim nobis fa·-
cturus advenerat ipse captus supplex fieri sit coactus, ac eum qui-
dem quod natura humana praestantior, et Jove natus fuit, et mor-
talis adhuc divinum robur habuit, et imperiis et injuriis per ornnem
aetatem divexavit, postquam autem erga nos deliquit, res ejus ita
mutatae sunt ut in potestatem liberorum illius redactus contume-
liosa morte perierit.

16. Quamvis autem complura in civitatem Lacedaemoniorum
beneficia contulerimus, sic tamen accidit ut de hoc uno dicerem:
nam occasione usi qua per nos conservati erant majores eorum qui
nunc Spartae regnant, Herculis posteri, atque in Peloponnesum
reversi Argis et Lacedaemone et Messena occupatis tum Spartae
conditores tum bonorum quibus nunc fruuntur omnium principes
eis auctoresque exstiterunt. Decuisset igitur illos horum memores
nunquam in eam regionem impressionem fecisse, e qua majores
eorum progressi tantam essent felicitatem adepti, nec ei urbi cre-
asse periculum quae pro liberis Herculis caput periculis objecisset;
nec enim convenit ut eam civitatem sibi servire postulent, quae
totam illius familiam, cujus posteris regnum dedere, conservavit.
Quod si gratiae reserendae et aequitatis officiis omissis ad institutum
redeundum et in ipsius causae quasi arcem invadendum est, non
utique patrium est duces esse advenas indigenarum, neque bene-
ficiis affectos bene meritorum, neque supplices eorum a quibus sunt
conservati.

17. Ac majore etiam compendio his dc rebus possum dicere.
Nam Graecarum urbium, nostra civitate excepta, Argos et Thebae
et Lacedaemon ut tum fuerunt sic etiam hodie sunt maximoe. Ma-
jores autem nostros tanturn praestitisse omnibus constat, ut propter
Argivos adversa fortuna usos Thebanis, quum animosissimi essent,

