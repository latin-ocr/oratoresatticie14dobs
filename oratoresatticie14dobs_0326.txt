314 lSAEl

2. Etenim Eponymus Acharnensis‚ pater noster, viri, amicus
Meneclis et familiaris fuit, eoque necessario usus est: nos autem
liberi ejus quatuor numero fuimus, filii duo, duae filiae. Patre autern
vita defuncto, sororem nos nostram natu majorem, viro tempesti-
vam, Leucolopho in matrimonium collocamus, viginti minis in dotem
additis. Et quarto anno post, tum soror nostra natu minima con-
jugio ferme era‘t par, tum uxor, quam prius duxerat Menecles, mor-
tua est. Postquam vero illi justa fecerat Menecles, sororem nostram
a nobis expetebat, amicitiam suam in memoriam suggerens cum
patre olim initam, et quo animo in nosmet ipsos esset: et nos certo
scientes, vel patrem nemini eum generum posthabiturum fuisse, ei
sororem in matrimonium damus, non indotatam, ut iste identidem
dicit, sed numerata quae doti aequivalebat quam et sorori natu ma-
jori addideramus: qua ratione qui prius amici ejus fuimus, evasi-
mus necessarii. thue Menecles triginta minas una cum sorore
recepit, hoc testimonium imprimis proferre volo.

3. Sororibus igitur sicin matrimonium collocatis, nos aetate floren-
tes militiam capessivimus, inque Thraciam duce Iphicrate peregre
profecti sumus; atque quum ibi bene meruissemus, ditati Athenas
appulimus, et sororem quidem natu majorem binos liberos habentem
invenimus, minimam vero, quarn duxerat Menecles, improlem.
Atque ille ex reditu mense secundo vel tertio, bonis omnibus de
sorore praedicatis, nobiscum verba conserebat, dixitque aetatem suam
provectam et liberorum orbitatem se deplorare: nequaquam dixit
eam oportere talem suae virtutis mercedem capere, nempe ut simul
cum ipso senescens evaderet improlis: satis enim esse ipsum for-
tuna maloque expertum esse· Tali sermone usus, plane indicat
amiciter sorori nostrae nuncium remisisse: nemo enim quem odit,
supplex orat. Hoc igitur a nobis beneficii loco petebat, ut sororem
scilicet, assensu ipsius impetrato, in matrimonium alteri collocare—
mus. Et nos eum hortabamur uxorem hisce de rebus persuadere:
quae si assenserit, ei decisioni nos satisfacturos promisimus. Ac
primum quidem sermonis ejus minime patiens, vix aegreque tamen-
tandem assensa est. Atque ita eam in matrimonium Eleo Sphettio
collocamus; dotemque ei addit Menecles, quippe qui domus mer-
cedis liberorum Niciae particeps esset, et mundum muliebrem quem
secum attulit, tricasque aureas, quas habuit, reddit.

4. Posthaec evoluto tempore prospiciebat Menecles quomodo
orbitatem devitaret, atque haberet qui se, dum viveret, jam senem
curaret, et mortuo exsequias redderet, inque posterum justa per-
solveret. Hunc igitur [adversarium] videbat filium unicum haben-
tem, quem si postulasset sibi in adoptationem dari, eo quod prole
masculina hunc orbasset, sibi sore dedecori putabat. Idcirco, re-
bus ita se habentibus, nobis sibi magis familiarem neminem invenit.

