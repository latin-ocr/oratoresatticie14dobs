DE ARISTARCHI HEREDITATE. 407

liquisse quo ipse sit heres bonorum Aristarchi [senioris] scriptus,
jubete eum docere Aristarcho disponendi potestatem fuisse eumque
de bonis quae ipsius propria et legitime parta essent disposuisse. Id
enim justum et aequum est. Grave enirn foret neque ferendum, si
Cyronides et hi ex eo nati non solum Xenaeneti [senioris] domum
habeant [h. e. substantiam] quatuor talentis et ultra aestimatam, sed
hanc Aristarchi quoque ceu mantissam aufferant: ego vero matris
meae hereditatem adire prohibear, quam in hereditatem matri meae
jus est optimum atque luculentissimum quippe quae sit ab eodem
patre oriunda unde sunt Cyronides et ab eo nati, praesertim cum
docere hi nequeant, a quonam acceperint istaec quae tam diu usur-
pant bona. Atqui, judices, quemadmodum par est orta de fundis
controversia possessorem illorum fundorum demonstrare sive eum a
quo illos oppigneratos habeat-sive eum a quo emerit, aut, alterutrum
ni fecerit, pati fundos judicum sententia sibi abjudicari et causa se
cadere, ita hos quoque decebat ex aliquo horum titulorum istaee
bona sibi ajudicib'us adjudicanda curare, non autem indicta causa
et nondum adeo in forum delata filiam Aristarchi, quae mea mater
est, e bonis paternis expellere. Verumenimvero Xenaeneto satis
non est, judices, Aristomenis substantiam scelerata prodigalitate in
nefandos puerorum amores exhausisse, verum hane quoque Ari·-
starchi substantiam ut pari cum dedecore prodigat se decere censet.
Ego vero, judiees, honeste nunquam non pudiceque atque frugaliter
vixi, ex angusta re familiari sorores tamen elocavi cum dotibus quas
eis addere facultates sinebant, modestum atque temperantem me
semper exhibui, imperata exsequor, in castris stipendia faci03 quo-
rum in compensationem, ut civis frugi atque probabilis, postulo vos
hoc mihi jus concedere, ut matris meae substantiam mihi per vim et
nefas eripi ne sinatis. Demonstravi enim Cyronidem‚ qui horum
[adversariorum meorum] pater est, ex Aristarchi patris sui domo
fuisse emancipatum in eamque non redisse, tum demonstravi patrem
Cyronidis atque matris meae hereditatem suam alteri filio Demo·
chari reliquisse, illoque Demochare sine prole defuncto heredi-

tatem ejus ad sororem, quae est mea mater, jure optimo fuisse
devolutam.

