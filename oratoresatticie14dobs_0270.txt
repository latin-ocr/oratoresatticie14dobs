258 lSOCRATlS

9. Ac me quidem in causa non fuisse ut Callimachi pecunia publi-
caretur, satis ostensum esse puto: isti autem non licuisse afferre in
judicium illorum temporum controversias, ne tum quidem si fecissem
omnia quae ille arguit, e foederibus cognoscetis. Cape libellum.

FOEDERA.

lO. Annon igitur justam praescriptionis meae causam habui, quum
aperte foedera omni periculo liberent tam delatores quam quadru-
platores atque alios qui simile quippiam designarunt, egoque osten-
dere possim me neque haec egisse neque aliud quicquam deliquisse?
Lege etiam jusjurandum.

JUSJURANDUM.

ll. Ferendum igitur, judices, quum talia foedera sint, et tali jure-
jurando firmata, ut Callimachus, eloquentia sua fretus, se vobis
persuasurum esse putet ut his contraria decernatis? Quod si acto-
rum civitatem poenitere videret, minus esset mirandum: nunc non
ferendis tantum legibus ostendistis vos foedera magnifacere, sed
etiam Philonem Coelaeum delatum falsae legationis, quum rem
ipsam tueri nullo modo posset, tamen ob hoc unum quod foedere
nitebatur, et dimisistis et ne judicium quidem de eo facere voluistis.
Quum autern civitas illis etiam parcendum esse censeat qui se pec-
casse fatentur, iste prorsus innocentes calumniari non dubitat.
Atqui ne illud quidem eum praeterit, Thrasybulum et Anytum‚ tum
in urbe potentissimos turn pecuniis multis spoliatos, quamvis qua-
druplatores norint, tamen eos in jus vocare non audere neque me-
minisse injuriarum3 etsi enim caeteris in rebus plus aliis possunt,
quod ad foedera tamen attinet, aequo et pari jure cnm caeteris viven-
dum sibi censent. Neque hi solum hac aequitate usi sunt, sed nec
vestrum quisquam talem actionem instituere ausus fuit. Atqui
committendum vobis non est ut jusjurandum, quod in vestris nego-
tiis servatis, propter istius calumniam negligatiS‚ et, quum privatas
transactiones auctoritate publica sauciatis, civitatis conventiones
privatim a quolibet everti patiamini. Illud autem in primis admi-
ratione dignum fuerit, vos, dum obscurum esset adhuc utrum
reconciliatio e republica futura esset necne, ita eam jurejurando
firmasse, ut, etiamsi non expediret, stare tamen conventis necesse
esset, si nunc demum postquam eventus tam felix fuit, ut etlamsi
fides data non esset, hanc reipublicae formam conservari deceret,
a jurejurando recedetis3 quum iis qui foedera delenda esse dixe-
runt fueritis irati, istum, qui ea jam in literas relata frangere audet,
impune dimittetis? Sed neque justa neque vobis digna neque
prioribus vestris decretis consentanea faceretis.

12. Cogitate autem vos maximis de rebus judicaturos conve-

