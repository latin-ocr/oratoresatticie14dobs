388 ISAEI

serens ego vobis molestus fiam. Omnes enim vos paternas, et si
quae aliae adhuc anteriores sunt hereditates, aditis propinquitatem
adepti ex genere incontestabilem atque incompetibilem [h. e. ex
titulo propinquitatis, quia eorum proximi estis, per sanguinis com·
munionem; quo fit ut necesse non habeatis ejusmodi hereditatum
aliquam in jure petere]: et profecto nescio an nulli antehac huJus-
modi certamen unquam decertandum fuerit. Recita tu legem de
liberis parentes male habentibus, quo facto vos docebo, judices.
quamobrem in liujus certaminis molestiam conjectus fuerim.

LEX.

13. Cironi nimirum haec erant in facultatibus: praedium apud
Phylas facile talentum valens, tum duae domus in urbe, altera
elocatitia, apud fanum Bacchi in Limnis, viginti minas valens, altera,
quarn ipse incolebat, tredecim minas valens: praeterea mancipia
mercedem ferentia et duae ancillae et una puella, et supellex dome-
stica tuendae rei familiari necessaria, tredecim fere minas valentia;
universa autem bona immobilia, plus quam nonaginta minas: de-
nique nummorum erat haud parum foenori elocatum, unde usuras
aufferebat. Bonis hisce Diocles una cum sorore jamdudum insi-
diatus est; id quod ex eo constat. Moriebantur ambo pueri, quos
Ciron e sorore Dioclis susceperat; potuerat itaque Diocles sororem
suam statim a morte illorum puerorum a Cirone ablatam alii cui-
piam nuptui collocare qui ex ea liberos quaererem erat enim mulier
ea tum aetate ut potuisset adhuc ex alio parere: Ciron enim jam
effoetus erat: verum Diocles id facere noluit, idque ideo quo Ciron
de bonis suis ne quid constitueret uxore alio elocata; persuasit
itaque Diocles sorori ut penes Cironem maneret, identidem causans
ex eo se gravidam esse, sed abortum passam at invitam: id quod
eo faciebat, quo Ciron ex alio in aliud tempus vana lactatus spe
novae prolis adipiscendae neutrum nostrum [h. e. neque me neque
fratrem meum] filium adoptaret; patrem quoque meum Diocles
nunquam non malitiosis criminationibus insectando suspectum
Cironi infestumque reddere studuit, ut bonis ejus inhiantem atque·
insidiantem. Cironi quidem blandimentis et lenociniis orationis
persuasit, ut tum pecunias in foenus elocatas usurasque inde red-
euntes tum bona immobilia a se administrari pateretur; et pro-
fecto perquam facile factu erat, ut hominem natu jam grandiorem
studiis et sedulitate otio ejus atque commoditati inserviendi irre-
tiret: et hoc modo bona Cironis omnia Diocles sui juris feeit.
Gnarus autem me aliquando eorum de jure futurum esse arbitrum,
avo e vivis sublato, non aditu quidem ad avum me exclusit neque
congressibus et consuetudine ejus me arcum metu ne ira percitus
simultates secum susciperem: verumtamen aliquem mihi suscitavit

