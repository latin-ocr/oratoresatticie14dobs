CONTRA DEMOSTHENEM. 435

Graeciae pestem urbe exterminare, ac pati fortunam urbis immutari,
atque exspectare si haec fiant fore ut melius curn republica agatur.

13. Audite, Athenienses, illud etiarn decretum scripturn a De-
mosthene, quod turbata republica post Chaeronensem pugnam fecit
popularis iste, et oraculum quod allatum est Dodona a Dodonaeo
Jove: perspicue namquevobis olim praedixit, cavendos esse duces
et senatores. Recita oraculum in primis.

ORACULUM.

Recita ergo pulcrum decretum istius.

DECRETI PARS.

Popularis nimirum est qui se, nempe virum fortem et'animosum‚
inter armatos referat, quos vero civium ipse improbarit, ad opus
faciendum abire jubeat, et si quid aliud ipsi factu commodum videa-
tur, id scribat esse faciendum. Recita reliqua.

RELIQUUM DECRETI.

Auditis judices. Abire jubet decretum delectos legatos. Post-
quam autem iste audivit post Chaeronensem pugnam Philippum in
agrum nostrum impressionem facturum, ipse sibi legationem decre-
vit, ut ex urbe aufugeret, octo talentis publicae pecuniae conva-
satis, nullaque habita ratione inopiae tum urgentis, cum caeteri
omnes de suo largirentur ad tuendam salutem vestram. Talis est
consiliarius iste vester, ac duas has solas peregrinationes peromnem
aetatem suscepit, post pugnam cum ex urbe aufugit, et nunc ad
Olympiam, posteaquam cum Nicanore fretus festi solennitate collo·
qui voluit. Consulturn profecto fuerit hujus fidei urbem credere
et committere vos periculum adituros, qui, quando cum reliquis
eontra hostes pugnandum fuit, ordinibus desertis domum refugit,
quando autem domi pugnandum fuit una cum caeteris‚ ipse suo
suffragio legatus designatus excessit atque ex urbe aufugit, cum
porro legatio de pace obeunda esset, negavit se vel altero pede urbe
excessurum, cum autem Alexander exsules revocare diceretur et
Nicanor Olympiam venisset, legatum sacrificulum senatui sese ob-
tulit. Talis iste est, in praeliis custos aedium, inter eos qui domi
manent legatus, inter legatos fugitivus est.

14. Recita, etiam decretum de investigatione pecuniarum, quod
retulit Demosthenes senatui Areopagitico de sese et vobis, ut iis
inter se collatis videatis Demosthenis desperationem.

DECRETUM.

Tune istud scripsisti, Demosthenes? Scripsisti: inficias ire non
potes. Data est senatui auctoritas ex edicto tuo? Data est.

