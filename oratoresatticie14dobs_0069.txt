AD PHILIPPUM. 57

rediere, ut, quum se totius Graeciae potituros imperio sperarent,
nunc spem salutis suae in te collocent. Quare hos etiam alacriter
existimo quicquid jusseris et suaseris esse facturos.

22. Reliquum jam nobis esset de urbe nostra verba facere, ni
sapienti consilio ante caeteras pacem fecisset. Nunc etiam adju-
tricem fore puto iis rebus quae a te agentur, praesertim si perspicere
potuerit haec tibi curae esse antequam expeditionem contra barbaros
suscipias.

23. Ac fieri quidem posse ut urbes has in gratiam reducas, ex
his quae dicta sunt planum tibi fore existimo : facile autem isthaec
eadem fieri per te posse, me tibi multis exemplis ostensurum arbi-
tror. Nam si declaratum fuerit alios quosdam veterum non quidem
pulcrioribus aut sanctioribus rebus animum adjecisse quam hae sunt
quarum nos tibi auctores sumus, sed majora tamen et perplexiora
perfecisse, quid reliquum erit adversariis quominus te celerius faci-
liora quam illos difficiliora confecturum esse fateantur?

24. Alcibiadem in primis vide, qui, quum a nobis in exsilium actus
alios ante se illa calamitate accepta trepidasse videret urbis magni-
tudine perterritos, non eodem animo fuit, sed vi reditum in patriam
sibi patefaciendum esse ratus bellum adversus eam suscepit. Verum
singula quae tum facta sunt si quis dicere conari ausit, neque per-
spicue exponere potuerit, et in praesentia molestus fortasse fuerit:
ita autem perturbatam reddidit non urbem modo nostram, sed et
Lacedaemonios et caeteros Gra—2005, ut turn ea nobis acciderent quae
omnes norunt, tum alii tantis malis affligerentur ut ne nunc quidem
obliteratae sint in urbibus illius belli calamitates, tum Lacedaemonii
qui eo tempore florere videbantur in haec mala per Alcibiadem con·
jecti sint; quum enirn maris imperium ejus impulsu concupissent,
etiam terrae principatum amiserunt, quare qui dixerit tunc eis exsti-
tisse malorum principium quum maris accepere principatum, men-
dacii non arguetur. Is igitur tantis motibus excitatis in urbem ab
exsilio rediit, magnam ille quidem gloriam adeptus, non tamen pro-
batus omnibus.

25. Non multis‘annis post Conon similia his perfecit. Quum
enim navali bello circa Hellespontum non ejus sed collegarum culpa
male pugnaturn esset, redire domum erubuit, Cyprumque profectus
ad tempus suarum rerum cura occupatus fuit ; ubi, quum Agesilaum
magnis copiis in Asiam trajectis agros populari sensisset, tanta fuit
animi magnitudine, ut omni alia ope destitutus excepto corpore et
ingenio sperarit se Lacedaemonios bello superaturum qui caeteris
Graecis terra marique imperabant, et haec missis ad regis duces
literis se confecturum pollicebatur. Et quid pluribus opus est?
Classe circa Rhodum coacta, et Lacedaemoniis navali praelio victor
ademit imperium, et caeteros Graecos in libertatem asseruit; neque

ι

