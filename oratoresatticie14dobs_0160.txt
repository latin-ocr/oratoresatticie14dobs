148 ISOCRATIS

convitia dicere aut sociis esse molestos aut sine discrimine quosvis
calumniari, me vero earum orationum principem exstitisse quae
Graecos turn ad concordiam inter ipsos tum ad expeditionem contra
barbaros suscipiendam exhortantur, et suadent communiter ab om-
nibus colonias in tantam et talem regionem deducendas esse, quam
qui de ea audivere fatentur et nos, si omissa ista insania resipue-
rimus, et celeriter sine laboribus atque periculis occupaturos, et illam
facile sedes et victum suppeditaturam omnibus nobis qui rerum ne-
cessariarum penuria laboremus: his actionibus, si omnes in unum
congregati diligentissime vestigarent, nunquam vel pulcriores vel
majores vel magis nobis omnibus conducibiles invenirent.

6. Quamvis igitur inter meum et illorum animuin tantum distet,
tantoque meum institutum sit honestius, non tamen aequa sunt
populi de nobis judicia, sed perturbata et plane inconsiderata.
Nam quum oratorum mores vituperet, illos ipsos reipublicae prae-
fectos facit et omnium dominos constituit, meas autem orationes
dum laudat, ipsi mihi invidet, non ob aliud nisi ob eas quas probat:
adeo in nulla gratia sum apud vulgus hominurn.

7. Quid vero mireris eos qui ita nati sunt ut nullam excellentiam
ferre possint, quum illi etiam, qui se praeclaros esse putant meque
et magni faciunt et imitari cupiunt, longe infensiores mihi sint in-
doctis? Quibus quosnam improbiores invenias —— dicam enim,
tametsi audacius atque acerbius quam pro aetate mea dicere videbor
—-, qui quum ne minimam partem eorum quae a me dicta sunt au-
ditoribus suis tradere queant, et exemplis mearum orationum utan-
tur et inde victitent, tantum abest ut rnihi gratiam habeant, ut me
ne quidem negligere velint, sed semper obtrectare studeant?

8. Dum igitur meas orationes male tractarent, et quam pessime
fieri poterat eas curn suis conferentes legerent et non recte divide-
rent et divellerent et omnibus modis corrumperent, non curavi ea
quae mihi nuntiabantur, sed aequo animo tuli: paulum autem ante
magna Panathenaea propter eos graviter commotus sum. Quidam
enim familiarium meorum obviam facti mihi dicebant tres aut qua-
tuor gregarios sophistas, qui se omnia scire profitentur et celeriter
quovis in loco sunt, in Lyceo considentes tum de aliis poetis tum de
Homeri et Hesiodi poesi disseruisse, nihil quidem suum afferentes,
sed et horum carmina rhapsodorum more decantantes et elegantis-
sima quaeque dicta veterum referentes: quum autem corona cir-
cumstantium disputationem eorum approbasset, unuin quendam
audacissimum coepisse me calumniari, quum diceret me ejus generis
omnia contemnere, et studia et institutionem aliorum omnium ever-
tere, qui omnes deliraredicam praeter eos qui a me sint instituti3
quae quum dicta fuissent, quosdam ex iis qui adessent a me fuisse
alienatos. Ego vero quantopere doluerim ac perturbatus sim quum

