242 lSOCRATIS

tamen vel in primis cupio de patris moribus ac studiis verba facere
apud vos, re paulo altius repetita et mentione majorum facta, ut
intelligatis a prima nobis origine maxima inter cives et pulcherrima
ornamenta contigisse.

10. Nam pater meus ex gente Eupatridarum fuit, quorum nobi-
litas de ipso cognomine facile intelligitur, materna stirpe Alcmaeo-
nida, qui divitiarum evidentissimum monumentum reliquerunt——
Alcmaeon enim primus civium Olympiae bigis equestribus vicit -‚
benevolentiam autem suam erga populum tyrannicis temporibus
declararunt: quamvis enim cognatione cum Pisistrato conjuncti
essent, et prinsquam is imperium cepisset, familiarissime illo ute-
rentur, tamen ejus tyrannidis socii ac participes esse noluerunt,
sed exsulare patria quam cives servitute oppressos intueri malue-
runt. Et, quum ea seditio quadraginta durasset annos, tyrannis ita
prae caeteris invisi fuerunt, ut eorum factione victoriam adepta non
tantum aedes ipsorum diruerentur sed sepulcra etiam effoderentur,
a coexsulibus autem tanta eis fides habita est, ut omni eo tempore
populi duces fuerint. Postremo Alcibiades et Clisthenes, alter
paternus alter maternus patris mei proavus, imperatores designati
ab exsilio populum reduxerunt, et tyrannis ejectis eam democratiam
constituerunt, in qua cives ad fortitudinem ita instituti sunt, ut bar-
baros, qui contra totam Graeciam venerant, soli praelio vincerent:
tantaque justitiae gloria floruerunt, ut ultro eis Graeci maris impe-
rium traderent3 et civitatem tantam redderent tum potentia turn
reliquis copiissut, qui eam esse Urbem Graeciae dicunt et aliis
magnificis verbis ornare solent, vera dicere videantur.

ll. Caritatem igitur populi tam vetustam et sinceram et bene-
ficiis maximis partam a majoribus accepit: ipse vero pupillus relictus
est-nam pater ejus in Coroneo praelio cum hostibus dimicans
ceciderat-, tutorem autem Periclem habuit, quem omnes utique
fateantur omnium civium fuisse et modestissimum etjustissimum et
sapientissimum. Quod ipsum etiam in praeclaris habendum esse
duco, si cui talibus orto natalibus tam praestans vir et tutor et
educator et vitae magister contigerit. Jam quum adolevisset, a
virtute illorum quos jam diximus non degeneravit, nec ipse otio ac
luxu diffluens majorum virtute gloriari voluit, sed statim tanta suit
magnitudine animi, ut existimaret oportere propter semetipsum et
illorum res gestas in memoriam revocari.

12. Ac primum quum Phormio mille Athenienses armatos contra
Thraciam duceret, fortissimis delectis, cum his profectus ita se
gessit in praeliis ut corona ornaretur et ab imperatore panoplia
donaretur. Enimvero quodnam ejus officium [esse credi debet],
qui laudes maximas mereatur? Annon cum praestantissimis civibus
militantem primas ferre, et ducentem contra Graecorum fortissimos

