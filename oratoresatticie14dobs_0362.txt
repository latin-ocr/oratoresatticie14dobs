350 ISAEI

refutaturum, idque futurum confidebamus nullam aliam ob causam
quam ob sponsorum auctoritatem, qui fidem suam hac de re interpo-
suerant. Verumenimvero, quamvis, Dicaeogenes illis ipsis portio-
nibus hereditatis decessisset, quibus se nunc fatetur nostri causa
decessisse, Mecioni tamen balneum confirmavit [h. e. affirmavit,
Mecionem illud a se, ut a legitimo ejus domino et venditore, cui
nemo facultatem sua pro lubitu vendendi eripere possit, legitime
emisse, ideoque Mecionem illud balneum optimo titulo tenere, ex
eoque, ut e peculio suo recte et honeste parto, deduci nullo modo
posse]. Sic ego miser non modo nullum liujus hereditatis fructum
percepi, sed praeterea quoque propter eam quadraginta minis mul-
ctatus sui, et discessi contumelia a Dicaeogene affectus. Etiam
hujus rei testes vobis praestabo.

TESTES.

5. Haec nos, o judices, a Dicaeogene passi sumus: Leochares
autem, a quo haec omnia profecta et nobis conflata sunt, curn pro
illo spopondisset, negat se ea spopondisse quae tamen ab eo sponsa
esse testes nostri edicunt, hoc fretus argumento, quod horum nulla
mentio fiat in tabulis coramjudicio conditis. Nos autem‚o judices,
tunc temporis in tribunali festinantes, alia in tabulas referri et diser-
tis verbis exprimi curavimus, alia solummodo antestari sumus [h. e.
operam dedimus, ut testes nobis essent, qui reciperent iis de rebus
se requisitosesse testaturos] z hi autem [Dicaeogenes puta et Leo-
chares cum factione sua] eas solummodo servant conditiones quae e
re ipsorum sunt, easque ratas aiunt esse, etiamsi in tabulis scriptae
et verbatim expressae non sint3 quae autem ipsis minus conducunt,
eas, scriptae si minus fuerint, ratas esse negant. Ego vero, judices,
nil miror eos pacta infitiari verbis solummodo inita: nam ne scripta
quidem servare et exsequi volunt. Vera autem ea esse quae nos
aimus, aliud adhuc argumentum proferam, unde cernatis. Pro-
tarchidi Potamio Dicaeogenes in matrimonium collocavit sororem
suam cum dote quadraginta minarum, et loco dotis domum ei tra-
didit in Ceramico sitam. Huic mulieri, quam Protarchides adhuc “
in matrimonio habet, aequalis portio hereditatis competebat atque
matri meae, Quum igitur Dicaeogenes mulieribus de besse heredi-
tatis concessisset, rogabat Leochares Protarchidem ut sibi traderet
domum elocatitiam [seu elocutionibus habitaculorum mercedes an-
nuas merentem] quam pro dote Protarchides habebat; a se enim
[Leocharete] ut sponsore ipsum [Protarchidem] partem hereditatis
uxori ejus debitam ablaturum esse. Nactus his orationis praestigiis
Leochares illam domum elocatitiam, hereditatis portionem Protar-
chidi non tradidit, eaque de re testem Protarchidem vobis exhi-

bebo.

