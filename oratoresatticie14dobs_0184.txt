172 ⁴ lSOCRATls

fieti vel verius vel aequius illo quae a tota gente pronuntiatum esset.
Eos autem ita sensisse cum ex aliis eorum actis in republica perspi-
citur, tum e rebus maximi momenti. Nam quum Graeci tria bella
praeter Trojanum cum barbaris gesserint, in his omnibus suam
urbem principem exhibuerunt. Quorum unum fuit Xerxeum‚ in quo
quicquid periculi adeundum fuit tanto praestantiores fuere Lacedae-
moniis quanto illi aliis: alterurn eo tempore quo coloniae condebantur
ortum, ad cujus societatem Doriensium nemo venit, nostra vero urbs
se ducem professa tenuiorum et quorumvis aliorum rem ita vertit
et mutavit eoque redegit ut, quum barbari soliti fuissent reliquo
tempore maximas quasque Graecarum urbium occupare, Graeci ea
quae prius ferebant facere possent.

77. Ac de duobus quidem bellis satis antea diximus, nunc de
tertio verba faciam, quod conflatum est quum et Graecae urbes nuper
conditae essent et nostra civitas adhuc regibus pareret. In quorum
tempora et bella plurima et maxima pericula inciderunt‚quae omnia
neque cogitatione complecti neque oratione explicare queam ;
omissis igitur eorum plurimis quae tum facta sunt eademque dictu
nonita necessaria, quam brevissime potero referre conabor tum eos
qui nostram urbem oppugnarunt tum pugnas memorabiles harum-
que duces, tum causas quas hostes praetexebant potentiamque gen-
tium quae 'illos secutae fuerunt: haec enim satis multa erunt quae
cum adversariorum factis comparentur.

78. Nam Thraces cum Eumolpo Neptuni filio in agros nostros
irruperunt,qui cum Erechtheo de urbe contendens Neptunum prius
eam occupasse quam Minervam asserebat: Scythae cum Amazoni-
bus, quae Martis filiae dicebantur, propter Hippolytam bellum fa-
ciebant, quae, patriis legibus violatis, Thesei amore capta et inde
eum secuta ac nupta illi fuerat: Peloponnenses cum Eurystheo, qui -
quum Herculi poenas injuriarum non dedisset, bello contra majores
nostros suscepto ut ejus liberos vi hinc abduceret—ad nos enim
confugerant —, ea pertulit quae merebatur3 tantum enim abfuit ut
supplices in potestatem suam redegerit, ut praelio superatus et captus
a nostris, ipse supplex illis factus quos sibi dedendos postularat
occubuerit: post qui missi a Dario fuerant ad vastandam Graeciam,
exscensu ad Marathonem facto, pluribus et majoribus cladibus ac-
ceptis quam ipsi nostrae urbi se allaturos sperarant, fuga se ex
universa Graecia proripuerunt.

79. His omnibus igitur quos recensui, qui non una impressionem
fecerunt nec iisdem temporibus, sed ut et occasiones et singulorum
utilitates et voluntas tulerant, praelio superatis illorumque injuriis
propulsatis, non a statu suo post tantas res gestas declinarunt, neque
id eis accidit quod iis qui, quum prudenter consulendo et recte
agendo magnas opes insignemque gloriam sint adepti, post ob suc-

