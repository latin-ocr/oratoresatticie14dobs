ARCHIDAMUS. 73

facturos. Ego vero sic existimo non tam fore vobis sine istis belli
discrimen gravius, quam honestius et illustrius et ubique gentium
gloriosius. Nam si non aliorum ope freti s'ed nostris subnixi viribus
esse incolumes victoresque hostium studeamus,id aliis nostrae civi-
tatis facinoribus erit consentaneum. Etsi autem eloquentiam nun-
quam suspexi, sed istos qui in eo studii genere versarentur in rebus
gerendis ignaviores esse existimavi, nunc tamen nihil mihi perinde
in votis est quam ut de propositis rebus ex animi mei sententia
verba faeere possim. Quod si essem assecutus me reip. plurimum
hoc tempore sperarem profuturum.

5. Ac primum disserendum est vobis quo pacto Messena in ve-
stram potestatem venerit, et quas ob causas in Peloponneso, quum
Dorienses a prima sitis origine, consedentis, Altius autem rem
totam propterea repetam, ut intelligatis eam provinciam vobis eripi,
quarn non deteriore jure quarn reliquam Lacedaemonem possidetis.

6. Quum enim Hercules e rebus humanis sublatus immortale
cum diis aevum agere coepisset, initio liberi ejus ob inimicorum po-
tentiam variis erroribus et periculis agebantur, post obitum autem
Eurysthei apud Dorienses consederunt. Tertia demum aetate certis
de rebus oraculum petituriDelphos sunt profecti. Verum Apollo
ad quaestiones propositas nihil respondit, sed in patriam terram eos
abirejussit. Considerato igitur oraculo, repererunt Argos propinqui-
tatis jure ad se rediisse —- nam exstincto Eurystheo soli de Persei
familia supererant —‚ Lacedaemonem vero dono accepisse —- nam
Tyndareus, Castore et Polluce exstinctis, regno pulsus et ab Her-
cule restitutus, illi regionem tradiderat cum ob beneficium hoc tum
ob cognationem liberorum suorum —, Messenam autem quae vi ex-
pugnata fuisset suam esse factam — Hercules enim bobus Erythei-
dibus a Neleo et ejus filiis, Nestore excepto, spoliatus, quum urbe
potitus esset, eos quidem a quibus erat affectus injuria interfecit,
Nestoris autem fidei oppidum commisit, cordatum hominem esse
ratus, quod etsi natu minimus fraterni delicti socius esse noluisset ——.

7. Quum igitur oraculi sententia haec esse videretur, adhibitis
vestris majoribus exercituque comparato, regionem suam inter com-
militones distribuerunt, et regni praerogativam ab illis receperunt,
atque his conditionibus fide data ct accepta expeditionem suscepe-
runt. Ac itineris discrimina et caeteras res gestas, quae ad institu—
tum non pertinent quid necesse est prolixius commemorare? Bello
autem victis eorum locorum quae diximus incolis regna tripartito
diviserunt. Et vos quidem in hunc usque diem pacta et jusjuran-
dum majoribus nostris datum servatis. Quapropter et superiori
tempore feliciores aliis fuistis, et in posterum, quum tales sitis,
bona spes est melius quam nunc actum iri vobiscum. Messeniorum
autern tanta suit impietas, ut Cresphontem, et conditorem urbis, et

12

