DE NICOSTRATl HEREDITATE. 339

Hi sunt qui ab initio hereditati Nicostrati inhiarunt: Chariades
autem tum quidem eam non petebat, postmodum vero coepit petere,
neque solus ipse, sed etiam spurium suum e meretrice quaesitum
subjectum ivit Nicostrato, hoc consilio, ut aut bona corriperet ipse
aut saltim spurio suo jus civitatis acquireret. Sentiens autem suum
de cognatione assertum mendacii convictum iri, petitionem pueri
quidem rescidit, pro semetipso autem sacramentum deposuit, ut is
cui per testamentum bona Nicostrati data fuissent.

4. Oportebat quidem, judices, quicunque substantiam quandam
ex titulo donationis testamentariae petens causa cecidisset‚eum non
ad mulctam pro rata condemnari, sed ad tantundem reipublicae fisco
luendum, quanti sit summa bonorum ab e‘o petitorum: quod si fie-
ret, leges non ita contemnerentur, neque cognationes a tot impuris
contaminarentur per petulantiam, neque futurus esset qui defuncto-
rum nomine ad confirmanda et incrustanda sua mendacia abuti
auderet. Quoniam vero per leges omnibus licet, etiam quicunque
extra cognationem sunt, hereditates quorumcunque quo quisque
titulo velit petere, vestrum est in hujusmodi causas quanta poteritis
summa diligentia inquirere nullumque locum non excussum trans-
mittere. Et in hoc solo genere causarum, hereditario puta, viden-
tur ad fidem faciendam validiora etiam esse indicia quam ipsi
testes. Nam in caeteris quidem contractibus haud admodum diffi-
cile est falsa testatos coarguere, superstite adhuc et in urbe prae-
sente eo quem testati sint hoe vel illud egisse: in causa vero here—
ditaria ecqui falsi testes noscitabuntur, dummodo intertrimenta et
differentiae postulationum non nimis abnormes atque manifestae
sint? illo ipso de cujus dictis saetisve testimonium perhibetur
vivis exempto, cognatisque ea quae ab illo gesta et constituta sint
prorsus ignorantibus, deniqueubi scrutinium ipsum diligentissima
cum severitate exerceri nequeat; adde, quod testamenta conden-
tium plerique ne ipsis quidem illis qui adsunt, quid in tabulis abs
se scriptum atque constitutum sit, significant, sed ideo solummodo
adstare jubent, quo conscii sint atque testentur testamentum esse
scriptum atque relictum; etiam hoc usu quotidiano venire solet, ut
tabulae permutentur verae subdititiis, et ut in tabulas hasce subditi-
tias ingerantur prorsus contraria iis quae defunctus ipse veris in
tabulis constituisset3 nam qui testamenti scriptioni interfuerunt,
non ideo magis quod interfuere certo sciunt, veraene sint hae testa-
menti tabulae quae in judicio proferuntur an subdititiae. Quod si
itaque illi ipsi adeo decipi possunt, quos cum testamenta scribe-
rentur interfuisse in confesso est, quanto quis vos promptius
atque cupidius circumvenire conetur qui rerum gestarum nihil
teneatis? Porro, judices, non omnia omnino testamenta lex jubet

esse rata, sed ea solummodo quae scribens quisque suae mentis

