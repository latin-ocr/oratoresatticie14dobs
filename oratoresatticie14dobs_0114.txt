102 lSOCRATIS

regnis vicinam esse nolunt, si vero mutatis nostris moribus melius
de nobis existimare coeperint, non tantum nostra sibi non vendica-
bunt, sed et de suo uobis aliquid largientur: est enim eis utile fu-
turum ut florentis nostra: civitatis amicitia freti suis imperiis secure
potiantur. Quinetiam Thraciae tantam partem vendicare nobis
poterimus, ut non nobis tantum victus abunde suppetat, sed egen-
tium quoque Graecorum necessitatibus et ob paupertatem incertis
sedibus vagantium consulatur. Nam quum Athenodorus et Calli-
stratus, alter homo privatus, alter etiam exsul, urbes condere potue-
rint, quanto nos magis, modo velimus, talia loca multa occupabimus?
Longe autem gloriosius est eos qui Graeciae principatum sibi vendi-
cant talium operum duces et auctores esse quam bella conflare et
conductitios exercitus alere, quae nunc nos appetimus.

10. Ac de is quae legati pollicentur, et haec sufficiunt, et plura
adjungi possunt: sie autem censeo, non tantum decreta pace e con-
cione abeundum, sed inita etiarn ratione qua earn conservemus,
neque committendum ut more nostro non multo post iisdem tumul—
tibus agitemur, aut moram duntaxat aliquam his malis producamus,
sed operam esse dandam ut eis omnino liberemur. Quarum rerum
nihil fieri poterit, priusquam persuaderi vobis patiamini plus utili-
tatis et lucri esse in tranquillitate quam in conatu supervacaneo
multarum rerum, et justitiam praestare injuriae, suarumque rerum
curam appetitioni alienarum. Quibus de rebus quum oratorum
nemo unquam apud vos verba facere ausus fuerit, orationis meae
maxima pars in his ipsis consumetur: hinc enim pendere felicitatem
video, et non in iis sitam esse rebus quas nunc agitamus. Omnino
autem necesse est eum, qui a consueta dicendi ratione recesserit et
a sententia vos deducere studuerit, multarum rerum facere mentio-
nem et prolixiori oratioue uti, et alia vobis in memoriam redigere,
alia reprehendere, quaedam laudare de nonnullis consilium dare:
quae si quis omnia praestiterit, tamen haud illi promptum erit vos ad
meliorem mentem revocare.

11. Sic enim res habet. Mea quidem sententia universi mor-
tales utilitatis suae studiosi sunt et in eo elaborant ut plus possint
aliis, verum quibus rationibus id assequantur, in eo falluntur ple-
rique et differunt inter se opinionibus: narn alii recte judicant et
bono consilio id deligunt quod est rebus atque temporibus maxime
accommodatum, alii a ratione utilitatis toto (quod aiunt) coelo aber-
rant. Id quod etiam nostrae civitati usuvenit. Nam in ea sumus
opinione, si multis triremibus mare teneamus et urbes tributa pen-
dere cogamus atque huc mittere assessores, nos aliquod fecisse
operaepretium: in quo sane averitate aberravimus, et spe nostra
prorsus frustrati sumus; nam illae ipsae res et inimicitiarum et bel-
lorum et multorum sumptuum causae nobis exstite1·unt; neque vero

