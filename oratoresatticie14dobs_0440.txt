4228 DlNAltCffl

omnino dicam reipublicae nihil contigit, in periculis vero et malis et
ignominia tota Groecia, non tantum nostra urbs, versata est? et,
cum plurimae ei dum conciones habuit occasiones oblatae fuerint,
omnes nobis utiles occasiones neglexit? quibus porro temporibus
bonus civis et reipublicae studiosus aliquid gerendum suscepisset,
iis tantum abfuit ut magistratus iste qui se mox vobis utilem fuisse
dicet actionem aliquam proferret, ut eos etiam qui aliquid quod e
re vestra esset gerebant sua fortuna oppleverit. proficiscebatur
Charidemus ad Persarum regem, cum quidem prodesse vobis non
verbis sed re ipsa cuperet, et privato suo periculo vestram et reli-
quorum Graecorum salutem procuraret: cum autem iste in soro
obambulans verba faceret seque rerum gerendarum socium adsci-
sceret3 sic eas fortuna invertit ut contraria eorum quae exspectaban-
tur evenirent. Solvit hinc Ephialtes, ac oderat ille quidem istum,
sed tamen actionum socium habere cogebatur: etiam hunc ademit
fortuna reipublicae. Euthydicus populi commodis inservire decre-
verat: huic se amicum esse Demosthenes professus est: is periit.
Quae cum vos videatis et sciatis multo melius quam ego, non con-
sideratis, non cogitatis ipsi vobiscum, de praeteritis futura conje-
ctantes, nullum istius esse usum uisi ut inimicis adjumento sit ad
aliquid aliud mali contra rempublicam comparandum quale illud fuit
apud Capram, cum et Lacedaemonii omnes cum exercitu exissent,
et Achaei atque Elei se cum eis conjunxissent, et decem M. pere-
grinorum militum in procinctu essent, et Alexander in India esse
diceretur, et Graecia universa ob singularum urbium proditores ini-
quo animo rerum illarum statum patiens aliquod urgentium malo-
rum remedium optaret. Quid tum postea? Iis temporibus Demo-
sthenes quis fuit, consulendi decernendique auctoritate praeditus
qui statim dicet hunc statum odio esse dignum? nam omitto caetera
discrimina. Numquid aliquid decrevisti de his discriminibus? consu-
luisti? pecuniam suppeditasti? ullam vel parvam operam iis navasti
qui communem salutem defensuri erant? Nihil penitus, sed cir-
cumibas nugigerulos instruens. Et tuopte ingenio literas confin-
gebas. Et cum reipublicae infamia iis de digitis suspensis obambu-·
labat, delicias faciens in publicis malis, et lectica deferebatur via
Piraeensi, pauperibus inopiam opprobrans. Et iste vobis ad futuras
occasiones utilis erit, qui omnes superiorum temporum neglexit
occasiones? Utinam, ο Domina Minerva et Servator Jupiter, hu-
jusmodi consultores et duces civitatis hostibus contigissent, et nun-
quam meliores.

6. Non in memoriam revocabitis res gestas majorum? qui, cum
multa magnaque pericula urbem oppressissent, e dignitate patriae
et suae libertatis et honestae opinionis pro publica utilitate dimica-
runt? Quorum veteres illos commemorare prolixum fuerit, ut

