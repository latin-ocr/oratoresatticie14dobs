240 ISOCRATIS

etex ejus amicis alios occidissent alios urbe ejecissent. Is igitur
audita ct hostium potentia ct familiarium suorum calamitatibus,
quamvis indigne secum agi existimans, quod praesens ne in judicium
quidem adductus, absens autem condemnatus esset, ne sic tamen
ad hostes defecit3 tantaque diligentia cavit ne patriam re ulla vel
in exsilio offenderet, ut Argos profectus otium egerit, illi vero prio·
ribus injuriis haud contenti persuasere vobis eum tota Graecia pel-
lendum esse inque cippo proscribendum et per legatos ab Argivis
exposcendum. Quapropter animi dubius quo se in his malis con-
verteret, exclusus undique, nullaque spe salutis alibi relicta, tandem
ad Lacedaemonios confugere est coactus.

4. Et res quidem sic acta est: eo vero insolentiae processerunt
inimici, ut, cum pater tanta iniquitate pulsus urbe fuerit, eum
tamen quasi summum scelus admisisset accusant, [et crimini dare
student] eum et Deceleam contra remp. muniisse et insulas ad defe-
ctionem impulisse et magistrum hostium exstitisse. Ac alias eum
a se contemni simulant, ut qui nihil aliis antecelluerit, nunc autem
quaecunque acta sunt ei uni adscribunt, et ab eo quo pacto bella
gerenda sint edoctos esse aiunt Lacedaemonios, qui eam artem ipsi
alios docere possunt. Ego vero, nisi temporis angustiis excluderer,
facile ostenderem eum alia jure egisse, de aliis injuste in crimen
vocari. Quid vero fieri queat iniquius, quam, quum pater meus
post fugam praemium acceperit, me propter illius exsilium plecti?

5. Censeo autem jure illi omnino veniam a vobis esse tribuen-
dam: namssa triginta tyrannis expulsi iisdem quibus ille malis con-
flictati estis. Unde in animum revocandum est, utquisque vestrum
affectus fuerit et quid animi habuerit et quid periculi non adisset,
ut ne inquilini loco diutius esse cogeretur, et ut in patriam reversus
poenas de iis sumeret, qui se ejecissent. Quam urbem, quem ami-
cum, quem hospitem non adistis precaturi ut vobis adjumento
essent ad patriam recuperandam? Quid a vobis omissum est, quod
reditum pareret? Annon occupato Piraeeo et segetes vastastis et
agros caesis arboribus populati estis? non suburbia incendistis? non ἱ
muros denique oppugnastis? Haec ita decere ac ex officio facienda
censuistis, ut, si qui de numero exsulum quieti se dedidissent, illis
magis irasceremini quam calamitatum auctoribus.

6. Quamobrem culpandi non sunt qui eadem quae vos concupi-
verunt, nec in improborum numero habendi viri qui patria pulsi
redire ab exsilio studuerunt, sed illi potius qui quum domi manse·
rint exsilio digna perpetrarunt: neque inde ordiendum est, si judi-
care velitis qualis pater meus civis fuerit, quum urbs jam nihil ad
eum attineret, sed ab eo tempore considerandum, qualern erga
populum se praebuerit antequam in exsilium ageretur, ut, quum
ducentos duntaxat armatos haberet, maximas Peloponnesi urbes a

