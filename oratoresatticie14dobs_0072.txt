60 ISOCRATIS

Lacedaemonii in reges suos atque in te amici tui sunt affecti. Haec
vero non est difficile consequi, modo velis, primum si eundern te
praebere volueris erga omnes, et aliis civitatibus conjunctus ab aliis
alienus esse desieris; deinde si ca susceperis, propter quae Graeci
tibi fidant, barbari perterrefiant.

34. Neque vero mireris, id quod etiam ad Dionysium scripsi
tyrannide potitum, me, qui neque dux neque orator siin aut alioqui
potens, liberius quam alii solent egisse tecum. Nam ad gerendam
quidem rempubl. omnium civium sum ineptissimus—neque enim
vocem habeo satis magnam, neque audaciam agendi curn populo ct
conflictandi atque convitia audiendi ab iis qui in concionibus volu-
tantur—, recte autem sentiendi et honestae institutionis, tametsi
hoc alicui dictum videbitur arrogantius, in contentionem si de—
scendendum sit, non in postremis sed in principibus potius me
numerarim. Quare sic consilium dare conor, ut natura et vires meae
ferunt, tum patriae tum aliis Graecis et illustrissimis quibusque viris.

35. Ac de meipSO‚ et iis quae tibi facienda sunt erga Graecos,
fere audivisti: de expeditione autem Asiatica urbibus, quas a te
dixi in concordiam reducendas,tun1 de bello barbaris inferendo
consulemus, quum eas consentire viderimus; nunc ad te mea se
convertet oratio, neque vero ita animo sum affectus ut illa aetate,
qua idem hoc argumentum tractavi. Tum enim hortabar auditores
ut me et deriderent et contemnerent, nisi pro dignitate rerum et
existimatione rnea et tempore quod orationi impendissem dicere
viderer: nunc autern vereor ne multo tenuius disseruerim quam ca
quae dixi omnia postulabant. Nam praeter alia Panegyrica oratio,
quae alios studiis deditos copiosiores reddidit, me valde inopem fecit:
neque enirn eadem quae illic scripta sunt inculcare denuo volo,
nec exquirere nova possum. Non tamen ab incoepto desistendum
est, sed de proposito argumento dicendum, quicquid inciderit et
conducibile fuerit ad persuadendum ut haec agas. Etsi enim alicubi
me vires defecerint, quo minus eodem modo scribere possim quo
prius editae orationes confectae sunt, at non ineleganter neque in-
epte primas quasi lineas me ducturum opinor, qt alii postea qui eam
facultatem habent ornamenta vivosque colores adhibeant.

36. Et quidem principium totius orationis tale me sumpsisse
puto, quale deceat eum qui bellum Asiae inferendum esse suadeat.
Nihil enim prius agendum est, quam ut Graeci aut adjutores sint
aut rebus gerendis maxime faveant. Quae Agesilaus, quum Lace-
daemoniorum prudentissimus haberetur, neglexit, non ille quidem
ex improbitate sed ex ambitione. Habebat enirn duas ille cupidi-
tates, praeclaram utramque, sed non inter se consentientes nec ejus
generis quae simul confieri possent. Quum enim et regi bellurn
inferre et amicos ab exsilio in patriam quemque suam restituere ac

