14 ISOCRATIS AD NICOCLEM.

mallemque corporis aerumnam ferre quam animum exercere et
de re aliqua necessaria suscipere cogitationem. Acin congressibus
quidem eos inter sese convitia vel dicere vel audire, in solitudine
vero non deliberare sed optare deprehendas. Atque haec non in
omnes dico, sed in eos tantum qui his quae diximus vitiis constricti
sunt. Illud certe palam est, si qui sunt qui velint aliquid multi-
tudini gratum vel carmine vel soluta oratione scribere, iis exqui-
renda esse non utilissima quaeque, sed fabulosissima: uam talibus
quidem audiendis gaudent, sed, quum veras causas et certamina
spectant, moerent. Quamobrem Homeri poesis et ii qui primi tra-
goediam invenerunt admiratione afficiendi sunt, quod animadversa
humani ingenii natura utrisque his rationibus ad poesim suam
abusi sunt: alter enim certamina et bella semideorum fabulose
persecutus est, alteri fabulas in ludos et actiones redegerunt, ut a
nobis non audiri tanturn sed etiam spectari possint. Quum igitur
talia exempla in promptu sint, demonstratum est, si quis auditores
allicere studeat et demulcere, ab admonitionibus et consiliis esse
abstinendum, illa autem et scribenda et dicenda quibus populum
maxime gaudere videt.

14. Haec exposui, propterea quod existimavi oportere te, quum
non sis unus de multis sed multorum rex, non ita sentire ut caeteros,
neque vel res graves vel homines prudentes metiri ae ponderare
voluptatibus, sed in actionibus utilibus periculum illorum facere,
praesertim quum sapientiae magistri de animi exercitationibus inter
sese dissentiant; nam alii disputationibus dialecticis, alii praeceptis
eloquentiae, alii per alia quaedam suis auditoribus sapientiam polli-
centur; in eo vero consentiunt omnes, bene institutum hominem
oportere ex his singulis sibi prudentiam consilii capiendi comparare.
Sunt igitur ea de quibus ambigitur missa facienda et amplectendum
id de quo nulla controversia est ut rectius de illis judicetur; ac
consiliarii tum maxime quum res consilium praesens postulat spe-
ctandi sunt, repudiatis iis qui in universum de rebus dicunt quique
nihil eorum quae fieri debent intelligunt—constat enim eum, qui
sibi ipse prorsus est inutilis, nunquam alios effecturum esse pru-
dentiores -—, cordatos autern viros et qui longius quam alii pro-
spicere possunt magnifacito et colito, ac persuasum habeto bonum
consiliarium utilissimam et rege omnium dignissimam esse pos-
sessionem. Illos etiam tuum regnum maxime amplificaturos cre-
dito, qui tuam mentem plurimum potuerint excolere.

15. Ego pro mea intelligentia te admonui, et eum honorem quem
possum tibi habeo: velle autem debes ut etiam alii, quod initio dixi,
non consueta munera tibi offerant, quae vos longe pluris emitis a
donantibus quam a vendentibus, sed ea quae, tametsi multum iis
utaris idque nullum diem facere intermittas, non deteras, sed et

pretiosiora ipso usu reddas.

