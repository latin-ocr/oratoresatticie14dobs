94 ISOCRATIS

Deinde vel ex eo mea mens facile perspicuum quod e plerisque
meis orationibus apparet oligarcbias et injustas praerogativas a me
vituperatas, aequalitatem vero et democratias laudatas esse, non
quidem omnes, sed recte ordinatas, neque id a me factum esse
temere aut fortuito, sed jure atque prudenter. Nam et majores
nostros ea ratione longe aliis praestitisse, et Lacedaemoniorum ob
lioc maxime rempublicam scio florere, quod populari statu maxime
utuntur. Nam et in magistratuum creatione et in quotidianae vitae
consuetudine caeterisque studiis apud eos aequitatem et aequalita-
tem plus valere videmus quam apud caeteros: quae quidem insti-
tuta uti sunt oligarchiis contraria, sic in bonis democratiis usitata.

25. Quod si rem accurate perpenderimus, clarissimis et maximis
civitatibus democratias utiliores oligarchiis esse inveniemus: etenim
vel nostram rempublicam, quoe ab omuibus reprehendi solet, si con-
feratur non curn ea quam modo recensui, sed cum illa quae triginta
tyrannorum temporibus exstitit, nemo erit quin divinitus esse factam
arbitretur.

26. Lubet autem, licet ab instituto alienum videri queat, signifi-
care et commemorare quantum inter hanc nostram et illam intersit,
ne me quis existimet in populi delicta quidem severius inquirere,si
quid autem praeclare magnificeque ab eo gestum sit, praeterire.
Erit autem haee commemoratio neque prolixior nec inutilis audi-

entibus,

27. Nam quum navibus ad Hellespontum amissis illas respublica
calamitates accepisset, quis e natu majoribus ignorat eos qui po-
pulares vocabantur quidvis perpeti pro tuenda libertate fuisse para-
toS, atque indignissimum judicasse eam civitatem quae Graecis im-
perasset aliorum imperio parere [et hos quidem hostesjudicatos],
paucorum autem potentiae studiosos non recusasse quominus et
moenia diruerent et servitutem se traderent? Ac tum quidem, quum
summa rerum penes multitudinem esset, nos aliorum arcibus impo-
suisse praesidia, quum autem Triginta illi rempubl. gererent, ab
hostibus nostram arcem occupatam? Illo tempore Lacedaemonios
fuisse nostros dominos, postquam vero exsules reversi pro libertate
pugnare ausi fuerunt et Conon praelio navali vicit, legatos ab eis
venisse qui nostrae civitati maris darent imperium? Jam quis
meorum aequalium non meminit, in illa democratia urbem sic exor-
natam fuisse et templis et sacrificiis, ut qui etiamnum huc adve-
niunt eam esse dignam censeant non Graeciae tantum sed totius
etiam orbis imperio? Triginta. vero tyrannos et sacrificia neglexisse,
et fana expilasse, et navalia tribus talentis destruenda vendidisse,
quae reipublicae nou minus mille talentis constiterunt? Ac ne cle-
mentiam quidem illorum quisquam laudarit magis quam populi.
Nam illi quidem ex senatusconsulto summa rerum potiti M et

