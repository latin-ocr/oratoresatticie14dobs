PANATHENAICUS. 153

que ex eo maxime perspicitur, quod ii qui periculorum socii fuerant
ademptum Lacedaemoniis imperium ad nostros detulerunt. Enim-
vero quinam peritiores judices et integriores rerum eo tempore ge-
starum constitui queant, quam ii qui ipsi pugnae interfuerunt?
Quod vero beneficium majus dici potest eo quo tota Graecia potuit
conservari?

18. His rebus gestis evenit ut utraque civitas maris imperio poti-
retur, quod utri tenuerint, urbes fere omnes dicto audientes habent.
Ac neutram quidem civitatem omnino laudo; in multis enim ambae
reprehendendae sunt: verum in hac quoque curatione non minus
eis antecelluimus quam in actionibus paulo ante commemoratis.
Nostri enim patres sociis persuaserunt ut eam reipublicae formam
amplecterentur, qua ipsi perpetuo usi fuerant; quod signum est
benevolentiae et amicitiae, si qui aliis auctores fuerint iisdem insti-
tutis utendi quae sibi profuisse putarint: Lacedaemonii vero rem
publicam constituerunt neque suae nec aliarum urbium similem, sed
decuriones singulis urbibus praefecerunt, quos qui triduum aut
quatriduum continenter accusarit, nullam partem exposuisse videa-
tur injuriarum. Singulatim igitur tot et tantas velle recensere
dementiae fuerit: pauca vero de omnibus dicere, quae auditores
justa indignatione commoverent, sijunior essem fortasse potuissem;
nunc nihil tale in mentem mihi venit, nisi quod inter omnes constat,
illos injustitia et rapacitate veteres ita superasse, ut cum sibimeti-
psis et amicis et patriae suae interitum accersiverint, tum Lace-
monios apud socios in crimen et odium adductos in tot tantasque
calamitates conjecerint, quot et quantas nemo unquam eis eventuras
esse credidisset.

19. In primis igitur hinc perspici poterit quanto nos moderatius
et clementius omnia gesserimus, secundo loco ex eo etiam quod
jam dicetur: nam Spartiatae vix decem annos imperarunt, nos quin—
·que et sexaginta perpetuos. Enimvero sciunt omnes, urbes aliis
>subjectas diutissime in eorum fide permanere a quibus minimis malis
afficiuntur. His igitur de causis ambae susceptis odiis in bella et
tumultus inciderunt, in quibus nostra urbs, quum et Graeci et barbari
omnes eam invasissent, decennium resistere seque tueri potuit,
Lacedaemonii vero, dum adhuc terra imperarent, cum Thebanis solis
bello gesto unoque praelio superati, omnibus opibus amissis, non
minoribus infortuniis et calamitatibus quam nos conflictati sunt:
praeterea nostra urbs paucioribus annis vires suas recepit quarn bello
subacta fuerat, Spartiatae vero post cladem acceptam, ne multi-
plici quidem temporis spatio se in integrum restituere pristinumque
dignitatis gradum recuperare potuerunt, sed in iisdem malis adhuc
versantur.

20. Nunc quales utrique nos contra barbaros praebuerimus, expli-
X

