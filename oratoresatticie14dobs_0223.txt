DE PERMUTATIONE. 211

spectus, verum alios mihi fuisse multos et turbulentos discipulos
quos celem vos. [At ego sermonem in promptu habeo, qui has
omnes calumnias coarguat atque dissolvat :] volo enim, si qui e meis
familiaribus boni viri evaserunt erga urbem amicos et suam domum,
avobis illos laudari, mibi autem nullam probis gratiam haberi3 sin
mali eoque ingenio, ut deferre in judicium et accusare et aliena
appetere soleant, vos de me poenas sumere. Porro quaenam pro-
vocatio fieri potest hac invidiosa minus aut aequior, qua ego bonos
et honestos mihi non vindico, si qui autem mali fuerunt, pro his poe-
nam subire paratus sum? Et sermo profecto hic non frustra pro-
latus est, sed permitto et accusatori et cuivis alii volenti, si quem
habet hujusmodi nominare; non quod non libenter aliqui adversus
me mentituri sint, sed, quod hi statim nobis patefient, et poena ad
illos non ad me pertinebit. Et quod quidem attinet ad illatam mihi
accusationem quodque discipulos non corrumpem, non video quo—
modo evidentius me purgare potuissem.

26* 4. Injecit praeterea mentionem et amicitiae meae cum Timo-
theo, et utrumque nostrum calumniari conatus est; neque eum
puduit de viro mortuo et qui multa bona civitati creasset maledicos
et admodum protervos sermones effutire. Ego vero existimassem,
etiamsi aperte convincerer esse reuS‚ tamen propter consuetudinem
cum illo me servari oportere: sed quia Lysimachus vel iis argumen-
tis me nititur laedere quibus merito juvandus essem, de his quoque
disserere opus est. Idcirco autern hujus mentionem non feci simul
cum caeteris meis necessariis, quia eorum res gestae valde differunt.
Ac de illis quidem nibil ineptum blaterare adversarius ausus est, at
in vituperatione Timothei diligentius est versatus quam in iis rebus
de quibus intulit accusationem. Tum illi paucis sunt praefecti rebus,
eorum vero quae unicuique sunt commissa ita curam gesserunt ut
quem paullo ante dixi honorem consecuti sint; bic autem multis et
magnis diuturnoque tempore praefuit. Ut prorsus non decuerit
indiscriminatim de hoc aliisque amicis verba facere, sed opus fuerit
ita discernere atque ordinare de iis sermonem. Oportet autem et
orationem de illo non videri alienam a praesenti negotio, neque me
dicentem extra causam: et privatos quidem ubi de suis quisque
gestis dixerunt, par est aut de suggestu descendere aut videri frustra
satagere, verum eos qui consiliarii et magistri esse putantur non
secus pro familiaribus suis quam pro se ipsis apologiam instruere
necesse est, praesertim si quis ob earn causam reus agatur; quod
mihi scilicet accidit. Atque alius quidem contentus esset dicere,
aequum non esse se censeri participem si qua in re Timotheus haud
felici successu usus esset; cum scilicet ne donorum quidem aut
honorum partem ipse perceperit qui Timotheo decreti sunt, immo
neque ab ullo rhetore sit laudatus tanquam si illius consiliarius

