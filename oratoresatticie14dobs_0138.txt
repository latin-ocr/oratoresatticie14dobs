1⁶26 ISOCRATIS

eurn suscepit; idque tanta mole, ut in earn expeditionem amplius
quindecim millia talentum insumpserit.

23. Evagoras tamen omnibus copiis inferior, opposito suo con-
silio contra tam immensos apparatus, se in his longe admirabiliorem
praebuit quam in iis omnibus quae supra diximus. Dum enim eum
pace frui patiebantur, suam duntaxat urbem habuit: postquam vero
armis se defendere coactus est, talem se praebuit talemque adju-
torem filium Pnytagoram habuit, ut parum abesset quin tota Cypro
potiretur, Plioeniciam vero vastavit, Tyrum vi cepit, Ciliciam ad
defectionem a rege impulit, et tantam hostium stragem edidit, ut
multi Persarum sua mala deplorantes virtutem illius recordentur:
eo denique rein redegit ut eos tanta belli satietas caperet, ut quum
reges superiori tempore non redire in gratiam cum iis qui defecerant
consuevissent antequam corporibus eorum potiti essent, cupide
pacem fecerint, soluta quidem lege illa, sed nihil mutato Evagorae
imperio. Ac Lacedaemoniis quidem, qui ea tempestate ct gloria et
potentia excellebant, intra triennium eripuit imperium: sed bello
⁴ hocin decimum usque annum prorogato, dominum earundem rerum
reliquit Evagoram, quas ante illatum bellum habuerat. Et quod
omnium maximum est: quam urbem Evagoras altero regnante cum
quinquaginta viris ceperat, eam magnus rex tantis copiis instructus
subigere non potuit.

24. Enimvero qua ratione vel fortitudo vel prudentia vel universa
virtus Evagorae dilucidius ostendi posset, quam talibus facinoribus
et pugnis? Non enim caetera bella tantum sed illud etiam ab he-
roibus gestum et ab omnibus mortalibus celebratum superavit. Nam
illi quidem curn universa Graecia Trojam solam ceperunt, hic vero
quum unam tanturn haberet urbem bellurn totius Asiae toleravit:
quare si tot eum laudare voluissent quot illos, majorem etiam quam
illi gloriam adeptus esset.

25. Quem eniin inveniemus illius saeculi, si omissis fabulis rem
ipsam spectemus, qui talia perfecerit, aut qui tantarum in rebus
mutationum fuerit auctor? Nam et e privata vita ad regnum suapte
virtute adscendit, et suum genus plane pulsum a republica in con-
' venientem dignitatis gradum restituit, et cives e barbaris Graecos,
ex effoeminatis bellicosos, ex obscuris celeberrimos, effecit: prae-
terea locum eum, quum abhorrentem a commerciis et prorsus effe-
ratum invenisset, mansuetiorem et mitiorem reddidit: post susce-
ptis cum rege inimicitiis tam praeclare eum ultus est, ut bellum in
Cypro gestum nulla oblivione queat aboleri, dum bero socius regis
esset tanto plus in eo quam caeteris praesidii fuit, ut extra contro-
versiam ad Cnidum navale praelium maximas ei vires contulerit,
quo confecto uon modo rex totius Asiae dominatu potitus est, sed et
Lacedaemonii qui ante in Asia grassabantur de aris et focis dimicare

