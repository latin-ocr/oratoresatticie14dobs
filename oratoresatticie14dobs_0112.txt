100 {SOCRATIS

concionantur. Enimvero decebat vos, si publicam utilitatem spe-
ctaretis, attentius eos audire qui voluntatibus vestris adversantur
quam illos qui assentantur omnia: nec enim ignoratis, ab his qui
ea quae vultis ex hoc loco dicunt facile vos posse decipi—nam ad
voluptatem audientis instituta oratio quasi tenebras circumfundit
quominus id quod utilissimum est perspiciatis —, ab his autem qui
consulendo vestram gratiam non aucupantur nibil est tale metuen-
dum: nullo enim modo vos a sententia abducent, nisi quid expediat
evidentissime demonstrarint. Praeterea qui fieri potest ut ulli vel
de praeteritis recte judicent vel de futuris prudenter deliberent, nisi
contrarias inter se rationes conferant, et aequos utrisque auditores
se praebeant?

4. Miror equidem neque senes adbuc meminisse, neque adole-
scentes e quoquam audivisse, per eos qui pacem retinendam esse
monuerunt nihil unquam nobis accidisse mali, eos autem qui bella
temere susceperunt nos in multas jam et magnas clades conjecisse.
Quae nos minime in memoriam revocamus, sed, quum rebus nostris
ea ratione haud consulatur, tamen parati sumus et classem in mare
deducere et tributa conferre et auxiliari et bella inferre quibusvis,
quasi alienae urbis periculo dimicemus. Hujus rei causa haee est,
quod quum respublica non minori curae vobis esse debeat quam
privata, erga illam non eodem animo affecti estis, sed quum vestris
de rebus deliberatis, in consilium adhibetis eos qui prudentia vobis
antecellunt, quum autem de republica convenistis, talibus quidem
diffiditis et invidetis3 improbissimos vero eorum qui suggestum
conscendunt colitis et populariores esse ducitis ebrios quam sobrios
et amentes quam cordatos et eos qui publicam pecuniam distribuunt
quam hos qui de sua re familiari munera vobis obeunt. Quare
mirum est, quenquam esse qui speret dum hi consultores audiuntur
melius actum iri cum republica.

5. Ego vero quam arduum sit adversari vestris cupiditatibus non
ignoro, et, quum popularis respublica sit, non esse libertatem, nisi
hic stolidissimis vestrique contemptoribus, in theatro comoediarum
actoribus —- idque omnium acerbissimum est, in majore apud vos
eos e'sse gratia qui delicta urbis nostrae foras ad alios Graecos effe-
runt, quam eos qui de vobis bene merentur, his vero qui castigant
aut monent ita infensos et iniquos esse vos, quasi contra rempubli-
cam fecissent -ε quamvis igitur haec ita sint, non tamen ab insti»
tuto meo recedam. Non enim huc prodii gratificandi gratia aut
magistratus ambiendi causa, sed ut ea quae sentio dicerem primum
de iis de quibus consules referunt, postea de caeteris reipublicae ne-
gotiis: nec enim ulla erit decretae pacis utilitas, nisi caeteris etiam
rebus recte consuluerimus.

6. Pacem igitur esse faciendam censeo non modo cum Chiis et

