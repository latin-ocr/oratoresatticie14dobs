230 lSOCRATlS

vero quid >ni stultum sit eos qui viliora curant magis laudare quain
qui nobiliora, et quidem scientibus cunctis ob bonurn corporis lia-
bitum nullum unquam clarum facinus ab hac urbe esse patratum,
viri autem [unius] prudentia beatissimam ct maximam Graecarum
urbium effectam esse.

262* 24. Ac multo plures congerere posset horum hominum
repugnantias is qui junior me esset ac praesentis temporis rationem
non haberet: sed sin minus haec, certe adhuc unum de iisdem
dicendum est. Age enim, si qui multis divitiis acceptis a majoribus
suis urbi non essent utiles, cives vexarent, pueros ac foeminas deho-
nestarent, num quis opum accumulatores arguere auderet, non
autem ipsos qui peccant puniendos putaret? Quid? si qui certare
armis eruditi contra hostes quidem scientia non uterentur, seditione
autem facta multos cives interimerent, vel pugilatum et pancratium
quam optime edocti agones quidem negligerent, obvios autem pul-
sarent, quis non horum magistros laudaret, male autem iis quae
didicerunt utentes occideret? Oportet igitur et erga eloquentiam
eadem mente esse, qua erga caetera, nec de similibus contraria
judicare, neque se praebere in eam disciplinam infensos, a qua prae
omnibus quae in natura humana sunt bona plurima dimanarunt.
Namque aliis quae habemus, uti jam ante dicebam, nihil a belluis
differimus, immo multis celeritate, robore, aliisque facultatibus
inferiores sumus: indita autem nobis persuadendi invicem vi decla-
randique inter nos ipsos quidquid velimus, non modo a ferina vita
discessimus, sed et congregati urbes condidimus, leges tulimus, artes
invenimus, cunctaque paene quae per nos excogitata sunt sermo nobis
comparavit. Hic enim justi et injusti, honesti et turpis, jura san-
civit, quibus haud constitutis fieri non posset ut simul habitaremus.
Hoc et malos arguimus et bonos laudamus. Hoc et insipientes
erudimus et sapientes exploramus: nam dicere ut oportet recte
sentiendi maximum indicium putamus, sermoque verax, aequus,
justus, animae bonae et sincerae imago est. Hoc et de controversis
disputamus et incognita quaerimus: nam quibus argumentis per- ,
suademus aliis dicendo, iisdem deliberantes utimur3 et eloquentes
quidem vocamus qui ad populum dicere possunt, prudentes autem
putamus qui apud se ipsos optime de rebus gerendis disputant.
Quod si summatim de hac facultate dicendum est, nihil prudenter
factum reperiemus sine sermone, sed et operum et consiliorum
omnium ducem fuisse hunc, ac eo maxime usos qui cordatissimi
fuerunt. Quarum rerum nullam rationem babens Lysimachus eos
accusare ausus est qui huic disciplinae student, quae tot tantorumque
bonorum causa est.

26.ss 25. Quid autem hunc miremur, quum quidam etiam ex iis
qui in contentiosis orationibus exercentur, similiter eloquentiam

