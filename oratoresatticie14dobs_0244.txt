232 lsoffltATls

expeditiores. Insumendi igitur in disciplinam hanc aliquod tempus
auctor sum adolescentibus, non tamen sinendi ut sua ingenia in his
exarescant, aut in fabulas veterum sophistarum delabantur, quorum
alii infinitum numerum dixerunt rerum exsistentium, Empedocles
autem quatuor, pugnamque et soedus inter eas, Ion non plures tribus,
Alcmaeon duas, Parmenides et Melissus unam, Gorgias omnino
nullam. Existimo enim hujusmodi opinionum nugas similes prae-
stigiis quae nullius usus sunt, sed quae circumstantium stultorum
corona cinguntur; oportere autem ab iis, qui aliquid frugi praestare
volunt, et sermones vanos et res quae nihil ad vitam conserunt tolli
ex omnibus disciplinis.

26.* 26. Ac de his mihi sufficit hactenus et dixisse et consulu-
isse: ad sophiam vero et philosophiam quod attinet, iis qui diversas
ab hac causas dieunt loqui opportunum non erit de nominibus istis
— sunt enim aliena ab omnibus litigiis — , me autem, quoniam et
harum causa judicium subeo et quae a quibusdam philosophia dici-
tur eam esse nego, decet quaenam jure talis reputetur definire atque
apud vos aperire. Atqui singulariter prorsus de iis sentio. Quia
enim naturae humanae non lieet eam scientiam acquirere, qua vide-
remus quid deinceps faciendum aut dicendum sit, sophos quidem
judico qui sententia plerumque possunt optImum assequi, philoso-
phos autem qui iniis se exercent, ex quibus celerrime hanc scientiam
acquirent. Quae autem studia hanc contineant vim, habeo sane
dicere, sed piget efferre: sunt enim mira et inexspectata atque a
caeterorum opinione ita remota, ut verear ne eorum initio audito tu-
multu et clamore totum judicium personetiS. Sed licet ita sim
affectus, aggrediar tamen de iis dicere: puderet vero si quibusdam
viderer propter senectutem et exiguam vitam timidus deserere veri-
tatem. Obsecro autem vos ne praejudicio quodam putetis me ita
insanum, ut licet in judicio pericliter, aggressurus essem ad profe-
rendos sermones sententiis vestris contrarios, nisi et praedictis con-
sentaneos putarem, et possem vere ac aperte eos comprobare.
Sentio igitur hujusmodi artem, quae improbos adjuvet ad virtutem*
justitiamque acquirendam, neque antea fuisse neque nunc adhuc
exsistere, eosque qui tales sponsiones faciunt dicta retractatur-os
atque a nugis cessaturos prius quam hujusmodi disciplinam inveni-
·ant: verumtamen eos arbitror semetipsos meliores reddere posse, si
ad bene dicendum impense incumbant, curentque se 'fieri idoneos
ad persuadendum audientibus, et si praeterea studeant praestare inter
caeteros homines, non ita quidem ut stulti id intelligunt, sed ut-re-
vera praecellentes evadant. Quod haec ita se habeant, statim, puto,
patebit. Ae primum quidem qui dicere aut scribere aggreditur ser-
mones laude et honore dignos, fieri non potest ut sumat materiam

⁴ injustam aut tenuem aut de privatis negotiis, sed-magnam,.puleram,

