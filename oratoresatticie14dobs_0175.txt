PANATHENAICUS. 163

illis contigerit. Nam Erichthonius Vulcano et Tellure genitus a
Cecrope, qui masculis liberis orbus decesserat, haereditatem et
regnum accepit: hinc omnes eum secuti, non pauci numero, opes
et imperia per successionem suis liberis reliq-uerunt usque ad
Theseum.

49. De cujus equidem virtute rebusque gestis magnopere velim
me prius nihil disseruisse: longe enim aptius in oratione hac de
urbe nostra instituta de eo diceretur. Sed difficile fuit, vel potius
fieri non potuit, ut ea quae illo tempore in mentem veniebant ad
hanc occasionem reservarentur, quam oblatum iri minime praesen-
tirem. Illa igitur omittemus quae olim in eJus temporis usum con·
vertimus, et unius tantum facti mentionem facIemus, quod ita
accidit ut neque sit prius expositum neque factum ab ullo alio nisi
a Theseo, virtutis vero ejus et prudentiae insigne praebeat docu-
mentum.

50. Nam quum regnum haberet tutissimum et maximum, in quo
multas et praeclaras res gesserat tum bella suscipiendo tum civitatem
administrando, omnia haec despexit, et gloriam laboribus certamini-
busque partam, quam neque vetustas obrueret nec oblivio deleret,
ignavae beataeque vitae praetulit qua propter regnum in praesentia
frui licuisset. Et haec egit, non ubi consenuisset, fastidio quodam
et satietate bonorum illorum adductus, sed in ipso aetatis flore
urbem, ut ferunt, multitudini regendam permisit, ipse autem tum
pro ea tum pro aliis Graecis adire pericula non destitit.

51. Ac de Thesei quidem virtute nunc ut licuit admonere audi-
tores voluimus, olim facinora ejus omnia non negligenter persecuti:
de illorum autem laudibus qui urbis administrationem ab eo susce-
perunt, nescio quid dicendum sit animi tanta praestantia dignum.
Qui, quum rerumpublicarum distinctiones ignorarent, in deligendo
non aberrarunt ab ea republica quae confessione omnium non hu-
manissima tantum et aequissima osset, sed et omnibus qui, ea ute-
rentur utilissima etjucundissima. Democratiam enim constituerunt,
non eam quae temere misceret omnia, et in petulantia libertatem,
in licentia quidvis agendi felicitatem collocaret, sed quae talia im—
probaret, atque aristocratia uteretur: quae quum utilissima sit, a
vulgo, ut ea in qua census ratio habetur, in rebuspubl. numeratur,
non quod ex inscitia ignorent, sed quia nihil unquam cogitationis
ea de re susceperunt.

52. Ego vero formas rerumpublicarum tres duntaxat esse dico,
oligarchiam‚ democratiam, monarchiam: qui igitur his utuntur, si
magistratus et caetera munia civium prudentissimis et optime ac
justissime curaturis omnia mandent, eos in quavis republica tum
inter se tum erga alios felici statu futur0s; qui vero audacissimos
et improbissimos deligunt, qui tum reipublicae utilitatem negligant

