CONTRA DEMOSTHENEM. 427

recipi vetarent aut dimitti, tamen adjutores populo fuerunt ad pa·
triam recuperandam et saepe recitatum apud vos decretum fecerunt,
non esse connivendum si quis armatus regionem Atheniensium
transiret: iste autem qui, ut mox gloriabitur, se communem praebet
sociis nihil simile fecit, neque quicquam ejus pecuniae quam ad
illorum salutem procurandam acceperat amittere voluit. Quorum
vos, Judices, recordati, praesertim cum quae mala proditionis sint in
Olynthiorum et Thebanorum calamitatibus spectaveritis, vestrae
incolumitati ¹nunc ipsi recte consulite, ac largitionum contra pa-
triam avidis e medio sublatis in vobis ipsis et diis immortalibus spem
salutis collocate. Sola enim hac ratione, Athenienses, sola hac
ratione alios etiam corrigetis, si principes improborum convictos ita
puniveritis ut eorum meretur improbitas. Nam si qui vulgares rei
condemnentur, id nemo resciscit neque etiam seire avet quid eis
acciderit: de illustribus autem omnes sciscitantur et laudant ju-
dices, ubi jus et aequum reorum gloriae non condonarint. Recita
decretum Thebanorum. Dic testimonia. Lege literas.

DECRETUM. TESTIMONIA. LITERAE.

5. Mercenarius iste est, Athenienses, mercenarius iste estjam
olim. Iste est qui legationem a Philippo proficiscentem ad nos
Thebis vocarit, et primi belli deponendi auctor fuerit: iste cum
Philocrate consilia contulit qui pacem decrevit cum Philippo fa-
ciendam, ob quam vos illum ejecistis, et bigas legatis conduxit qui
cum Antipatro huc profecti erant, et excepit eos et Macedonibus
assentandi consuetudinem primus in urbem introduxit. Ne ab·
solvite, Athenienses, ne dimittite impunitum hominem cujus nomine
urbis caeterorumque Graecorum clades sunt inscriptae, palam con-
victum acceptorum contra rempublicam munerum, neque cum vos
fortunae benignitas in melius provehat, atque alteram patriae pestem
urbe ejecerit, istum autem vobis occidendum tradiderit, omnibus
utilitatis rationibus adversamini, sed omen actionum urbis avertite,
atque in istos duces eventus adversos convertite. Ad quod enim
tempus reponetis istum, quo eum vobis usui futurum existimetis?
Est ne vestrum aut circumstantis coronae quisquam qui dicere pos-
sit, quae iste vel privata vel publica negotia, ubi tractanda suscepit,
non everterit? Nonne, iste Aristarchi domum ingressus, initis
consiliis cum eo cui Nicodemi caedes — ut nostis omnes —— crimini
dabatur, Aristarchum maxima cum infamia urbe ejecit? Is igitur
tali amico usus est Demosthene, ut existimet istius accessum non
aliud fuisse quam malum quendam genium et ortarum calamitatum
ducem atque auctorem. Nonne, cum populo suadere coepit, quod
utinam nunquam factum esset-nam privata ejus acta omittam:
tempus enim prolixitatem orationis non patitur —, boni quidem ut

