AREOPAGITICA. 93

agris quam intra moenia, multique civium necin solennibus festis in
urbem descenderent, sed sua re familiari quam publicis spectaculis
frui mallent. Nec enim illa quorum gratia venisset aliquis, luxuriose
aut superbe, sed cordate instruebant. Neque felicitatem pomparum
aut aedilitiorum munerum contentionibus aut simili quapiam insolen-
tia metiebantur, sed quotidianae vitae modestia et tali rerum necessa-
riarum copia ut ne qui cives egerent. Quibus e rebus aestimandi sunt
vere felices et non importune gerentes rempublicam: nam quis
quaeso vir prudens est ut nunc quidem res habet, quem hic status
non magno dolore afficiat? quum viderit civium quosdam, an ipsi ha-
bituri sint ad victum necessaria necne, ante praetoria sortem ducere,
et e Graecis eos qui remos agere voluerint ali jubere, in aureis vesti-
mentis sahare, inque talibus hybernare qualia ego dicere nolo t
sicut et alia multa praetereo, quae inter sese minime consentiunt in
hac gubernatione ac magnum dedecus reipublicae imprimunt.

21. Quarum rerum illo senatu nihil erat: levabat enim is inopia
tenuiores, negotiationibus et locupletum adjumentis, juventutis in-
temperantiam honestis institutis et acri animadversione coercebat,
magistratuum avaritiae frenos injiciebat suppliciis et indagatione so-
lerti injuriarum, senibus animi dejectionem excutiebat honoribus
gerendorum magistratuum et adolescentum observantia. Quae
igitur per deos immortales respublica melius constitui queat ea quae
rerum omnium curam tam diligentem suscepit?

22. Ac instituta quidem illius aetatis pleraque recensuimus: si
quae vero praetermisimus, illorum quoque consimilem fuisse rationem
de hisce facile intelligitur.

23. Non defuerunt autem qui audita hac oratione tum me maxi-
mis laudibus extulerint, tum majorum nostrorum felicitatem praedi-
carint qui hanc gerendae reipublicae rationem secuti essent, non
tamen existimarint vos eam aemulaturos, sed fore ut vi consuetudinis
impulsi malitis isto rerum statu acerba complura perpeti quarn
emendatione reipublicae vitam degere feliciorem: addebant etiam
esse mihi periculum, ne dum optima consulerem infensus plebi et
oligarchiae instituendae cupidus viderer.

24. Ego vero, si de rebus ignotis et non communibus verba face-
rem, et ad illas constituendas vos indicto concilio creare consessores
aut scribas deligere juberem, per quos antehac popularis status ab-
rogatus est,jure hoc nomine accusarer: nunc tale nihil dixi, sed
de gubernatione disserui non occulta sed omnibus manifesta, quam
scitis omnes et patriam vobis esse et cum reipublicae nostrae tum
caeteris Graecis plurimas peperisse utilitates, atque etiam ab iis viris
sancitam et constitutam, quos nemo cst quin omniur'n civium ma-
xime fuisse populares fateatur. Quare mecum iniquissime ageretur,
si talis reipublicae suasor novarum rerum cupidus existimarer.

