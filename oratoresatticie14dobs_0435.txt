DINARCHI

CONTRA DEMOSTHENEM.

1. Ism quidem magistratus vester, Athenienses, cum ipse capitis
sese condemnarit si quicquam ab Harpalo accepisse convinceretur,
adeo manifeste convictus est acceptorum ab iis munerum, quibus
se hactenus adversari est professus: cum autem Stratocles multa
verba fecerit et pleraque crimina jam occupata sint, ac senatus
Areopagiticus ipsius indicii aequas et veras rationes attulerit, de iis
vero quae restabant Stratocles sit locutus et decreta jam quae ad
rem pertinebant recitarit, relinquitur nobis, Athenienses, tantam
praesertim causam agentibus quanta nulla unquam oblata est reipu-
blicae, uti vos ex aequo omnes hortemur primum ut nobis reliquis
veniam detis, si forte in quaedam ab aliis allata in medium incide·
rimus — nec enim eo repetemus eadem uti vos obtundamus, sed ut
ad majorem iracundiam concitemini -, deinde ne commune jus
totius civitatis negligatis, nec salutem publicam cum rei eloquentia
commutetis. Illud enim videtis, Athenienses, apud vos quidem de
Demosthene fieri Judicium, apud alios autem de vobis: qui obser-
vant quemadmodum patriae commodis studeatis, atque utrum pri-
vatas istorum sordes et improbitatem in vos recipiatis, an vero mor-
talibus omnibus declaraturi sitis vestrum in eos odium qui largi-
tionibus in reipublicae fraudem corrumpuntur, neque vos inquisi-
tionem istam senatui Areopagitico mandasse ut delatos absolveretis,
sed ut, ejus indicio cognito, vos illos ut eorum facinora merentur
ulcisceremini. Id igitur nunc vobis in manu est. Nam curn justum
plebiscitum sactum sit, omnesque cives investigare cupiant quinam
oratores isti sint quicum ignominia et periculo reipublicae pecuniam
ab Harpalo⁶accipere non dubitarint, praetereaque tu ipse Demo-
sthenes ac multi alii decreto hac de re inquiri jusseritis a senatu,
instituto majorum, num qui aurum ab Harpalo acceperint, inquirit
Senatus; neque vero is ex istis cohortationibusjus illud didicit, neque
veritatem et fidem suam in tua causa perdere voluit, sed, ut et ipsi
Areopagitae dixerunt, eo quod senatus istorum vires ac tum verbis
faciendis tum rebus gerendis potentiam prospexit, neque commit-
tendum censuit, ut ullius contra se jaciendi maledicti metu patriae

