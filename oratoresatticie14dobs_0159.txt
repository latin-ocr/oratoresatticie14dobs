PANATHENAICUS. 147

4. Non autem eloqui verebor, tum perturbationem in animo meo
nunc exortam, tum absurditatem eorum quae nunc intelligo, neque
disputabo an recte faciam. Ego enim maxima bona consecutus,
quibus se praeditos esse omnes optent, primum sanam mentem in
sano corpore, nec ea mediocriter, sed ut cum illis certare possem
quorum in his rebus singularis felicitas esse putatur3 deinde tantas
rei familiaris copias, ut nulla unquam re mediocri quamve homo
prudens expetendam censeat caruerim; denique illud etiam, ne
unus ex abjectis et contemptis essem, sed ex eorum numero de
quibus eruditissimi et honestissimi quique Graecorum ut de viris
bonis et doctis et sentiunt et loquuntur: quae omnia quum mihi
contigerint, alia excellenter alia sufficienter, tamen mihi vitam jucun·
dam non efficiunt, sed mea senectus ita morosa, ita pusilla, ita
querula est, ut saepe et ingenium meum mihi displicuerit, quod nemo
alius contempsit3 et fortunam meam sim miseratus, quum nihil
haberem aliud in quo hauc accusarem nisi quod meum philosophiae
studium quaedam calamitates et calumniae interpellarunt, ingenium
vero meum scirem et ad res gerendas infirmius ac mollius esse quam
oporteat, et ad eloquentiam neque perfectum neque ab omni parte
idoneum, atque ut ad hoc idoneum ut cujusque rei veritatem con-
jectura melius indagare possit quam ii qui scientiam profitentur, ita
si in conventu magnaque hominum frequentia illis ipsis de rebus
dicendum sit, omnium est ut ingenue fatear ineptissimum. Nam
quae duae res in civitate plurimum possunt, vocis magnitudo et
audacia, eae sic mihi desunt, ut haud scio an ulli civium: quibus
facultatibus qui destituuntur, contemptiores obambulant et tenuius
aestimantur quam qui in aerarios relati tribu moventur: his enim
spes aliqua subest mulctae dissolvendae, illi naturam haud unquam
mutaverint.

5. Non tamen propter haec animo abjecto commisi ut prorsus
inglorius et in obscuro viverem, sed quum mihi capessendae reipubl.
facultas negata. esset, ad sapientiae vehemens studium et ad ea scri-
benda quae cogitando eruissem confugi, neque minuta quaedam,
aut privatos contractus, aut de quibus nonnulli nugantur, tractanda
suscepi, sed de statu Graeciae deque regiis et reipublicae negotiis
disserui, proptereaque me jure tanto honoratiorem futurum iis qui
suggestum conscenderent speravi, quanto majoribus et pulcrioribus
de rebus quam illi dicerem. Verum nihil tale mihi contigit. Quum
nemo ignoret multos oratorum ea esse audacia ut non reipubl. uti·
litatem sed quaestum et sordes suas spectent in concionibus liaben-
dis‚me autem et meos non tantum a peculatu alieniores esse quarn
alios, sed et de nostra re familiari utconsnlamus civitatis necessita-
tibus majores quam pro opibus nostris sumptus facere: illos pro
suggesto aut propter pecunias apud sequestrem depositas invicem

