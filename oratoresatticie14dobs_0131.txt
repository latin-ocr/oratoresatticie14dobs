EVAGORAS. 119

omnia caetera esse aucta sciamus non per eos qui usitata retinue-
runt, sed eorum opera qui correxerunt locoque movere prava omnia
non dubitarunt.

3. Equidem scio, quam sit difficile id quod facturus ego sum, viri
virtutem oratione celebrare. Cujus rei signum illud est maximum ι
quod homines eruditi de aliis multis variisque rebus dicere audent,
in hoc vero genere nemo illorum unquam scribendum quicquam
suscepit. Id quod eis plane ignoscendum esse censeo. Nam
poetis ornamenta multa concessa sunt: iis enim licet deos miscere
hominum coetibus, ac introducere colloquentes et adjuvantes in
praeliis quoslibet: atque haec eadem explicare verbis non tantum
usitatis, sed alia peregrinis, alia novis, alia translatis, nihil denique
praetermittere quo poesim queant figurarum omni genere variare:
oratores autem nullam hujusmodi facultatem habent, sed cum verbis
vulgatis solum tum iis uti sententiis quas res ipsae suppeditant om-
nino coguntur. Jam illi versibus et numeris devinciunt omnia, hi
nullum tale adjumentum habent: quibus in rebus tantum venu-
statis inest, ut, etsi neque yerba poematum neque sententiae prae-
clarae fuerint, ipsa tamen concinnitas numerorum aptaeque dimen-
siones demulceant auditores. Quae quid valeant vel ex eo perspi-
citur: quod etiam laudata poemata si quis eorum verba senten-
tiasque reliquerit, versum-autem dissolverit, ea quam nunc de eis
habemus opinione multo deteriora videantur. Quamvis autem
poesis tantae sint commoditates, non propterea tamen cessandum,
sed periculum faciendum est an etiam oratione fortes viri celebrari
possint, ac nihilo deterius quam ab iis qui carminibus et versibus
eos ornant. ’

4. Ac primum de ortu atque natalibus Evagorae, tametsi com-
plures ante norunt, et mihi tamen aliquid caeterorum causa dicen-
dum esse videtur, ut omnes intelligant, eum a pulcherrimis et ma-
ximis exemplis quae relicta ipsi fuerant nibil degenerasse. Nam in
confesso est oriundos a Jove semideorum esse nobilissimos, inter
hos ipsos autem nemo est quin AEacidis principatum deferat: in
aliis enim familiis alios praestantiores alios deteriores inveniemus,
hi vero suis temporibus omnes omnium fuere celeberrimi,

5. AEacus enim, qui et Jovis filius et generis Teucridarum habetur
auctor, tantum excelluit ut siccitate premente Graeciam multisque
mortalibus exstinctis, quum jam nihil ad calamitatis magnitudinem
posset accedere, magistratus urbium supplices eum adierint, existi-
mantes se per ejus cognationem et pietatem celerrime urgentium
malorum a diis remedium impetraturos. Salutem porro ade-
pti votorumque facti compotes, in AEgina templum omnium Grae-
corum nomine aedificarunt, quo in loco votum ille nuncuparat. Is
igitur et dum vixit inter homines maxima semper gloria fuit; et

