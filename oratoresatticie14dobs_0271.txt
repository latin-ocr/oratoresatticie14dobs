ADVERSUS CALLIMACHUM. 259

nisse. De foederibus enim suffragia laturi estis, quae nullo unquam
tempore neque vobis erga alios neque aliis erga vos neglexisse pro-
fuit: in quibus tanta vis est, ut pleraeque res tum Graecorum tum
barbarorum ex pactis et conventis transigantur. His enim freti
convenimus, et commercia agitamus: per haec inter nos contrahi-
mus, per haec tum privatas inimicitias tum communia bella deponi-
mus: hoc uno tanquam communi bono homines omnes uti non
desistimus. Quare cum omnium officium est foedera tueri, tum
vestrum in primis. εἰ*

13. Nec enim diu est, quum nobis bello subactis et in hostium
potestatem redactis, quo tempore nostram urbem multi eversam
volebant, ad jusjurandum et foedera confugiendum fuit; quae si
Lacedaemonii violare auderent, quantopere quisque vestrum indi-
gnaretur? At quid absurdius quam de his rebus aliosaccusare,
quibus ipse sis obnoxius? Quis vero nobis injuriam fieri crederet,
si male tractaremur contra foedera, quae nec ipsi magni facere vidc-
remur? An vero nobis alii fidem habituri sunt, si eam fidem, quam
ipsi mutuo dedimus, adeo temere solvemus? Operae pretium porro
est illud etiam meminisse, nostram urbem, quum majores nostri
multa praeclare bello gesserint, ob hanc reconciliationem vel in
primis celebrari. Nam in praeliis multae urbes ostendi queant quae
strenue dimicarint, de seditione vero nemo ullam proferet quae pru-
dentius nostra deliberarit. Jam earum rerum quae in acie geruntur,
maximam partem suo quasi jure fortuna vendicat: haec autem erga
nos moderatio est nostrae prudentiae tribuenda. Quare gloria haee
minime projicienda est.

14. Neque vero me quisquam putet excedere modum, aut rem
nimis exaggerare, propterea quod in privato periculo haec verba
feci. Nec enim ego tantum de postulatis pecuniis in discrimen
venio, sed ut ego de his, sic vos de iis quae paulo ante dicta sunt,
quibus de rebus neque pro dignitate quisquam dicere nec poenam
satis grandem constituere possit. Tantum enim inter hoc judicium
et alia interest, ut caetera quidem ad reos duntaxat attineant, in hoc
vero periculum commune civitatis agitur. De hoc bis jurati sen-
tentiam dicitis, semel de more judiciorum, iterum'propter foedera.
Si in hoc judicio ab aequitate aberrabitis, non urbis nostrae tantum
sed et communes omnium leges violabitis. Quare minime vos decet
vel gratiae vel lenitatis vel ullius rei alterius in dicenda sententia
nisi jurisjurandi rationem habere.

15. Ac decere quidem et expedire et justum esse ut sic de foedere
sentiatis, nec ipsum Callimachum negaturum arbitror: suam autem
inopiam fortasse deplorabit et acceptam calamitatem, et nihil posse
iniquius aut crudelius fieri quiritabitur, quam si mulctam etiam in
democratia solvere cogatur pro iis pecuniis quas in oligarchia vi

