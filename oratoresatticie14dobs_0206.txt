194 lSOCRATlS

memorabunt, aut quod satis grave supplicium luent ad exstinguendas
vestras inimicitias, quas his de causis jure subiissent?

14. Nulla igitur istis post tanta delicta excusatio superest, at
patronis eorum hoc unum relinquitur, ut dicant Boeotiam nunc pro-
pugnare pro vestra regione, si vero vos ab eorum amicitia remove-
ritis, id sociis male cessurum esse: magnum enim in hoc momentum
fore, si istorum urbs curn Lacedaemoniis se conjunxerit.

15. Ego vero nec e re sociorum esse puto ut imbecilliores poten-
tioribus serviant—etenim superiori tempore propter hanc rem bella
gessimus -—-‚ nec Thebanos in eum furorem deventuros ut [vestra]
societate repudiata Lacedaemoniorum potestati suam urbem per-
mittant, non quod eorum ingeniis fidendum putem, sed quia scio
ipsos intelligere, alterutrum necessario futurum, vel ut in urbe
manentes occidantur et quae perpetravere simili poena luant, vel ut
in exsilium euntes egeant spe prorsus omni destituti. Num enim
cum civibus eis bene convenit, quorum alios interfecerunt alios urbe
ejecerunt direpta eorum re familiari, aut cum aliis Boeotiis, quibus
non modo per injuriam imperare conantur, sed et quorundam
moenia subruerunt quorundam agros rapuerunt? Neque etiam ad
vestram civitatem quasi postliminio redire poterunt, toties a se tam
aperte proditam et desertam quare fieri non potest ut pro alieno
oppido vestras suscipiant inimicitias, quo suam urbem adeo temere
ac indubitanter amittant, sed et in omnibus actionibus multo mode-
ratiores erunt, et vos tanto magis observabunt, quanto magis sibi-
metipsis timuerint. Quibus autem ingeniis et quomodo tractandi
sint, actis Oropiis ostenderunt: nam dum potestatem sibi datam
esse putarunt faciendi quod libuisset, vobiscum non ut curn sociis
egerunt, sed ut infestissimis hostibus insultarunt: quum autem ob
ea delicta foederibus eos decreto facto excluderetis, abjecta superbia
et ferocia ad ‘vos humiliore gestu magisque supplices venerunt,
quam nos hoc tempore. Quare si qui oratorum vos perterrefacere
conabuntur, periculum esse [dicentes] ne mutata sententia cum
hostibus se conjungant, nihil ea re moveri debebitis: ea enim ne*-
cessitate premuntur, ut multo libentius vestrum imperium quam
societatem Lacedaemoniorum sint. subituri.

16. Ut autem contraria omnia facturos concedamus, tamen ne
sic quidem decere arbitror majori curae vobis esse urbem Thebano-
rum quam foedus et jusjurandum; cogitandum enim primum vestri
moris esse ut non pericula sed probra et dedecus metuatis, deinde
usuvenire ut in bello superiores sint non qui civitates vi evertunt,
sed qui sanctius et clementius Graeciam administrant.

17. Et haec plurimis exemplis-demonstrari queunt: sed quis est
qui vel ea quae nostris accidere temporibus ignoret? noune Lace—
daemonii vestram potentiam quae insuperabilis videbatur represse-

