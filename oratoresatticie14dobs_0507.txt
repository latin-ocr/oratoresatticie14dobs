HERODIS
DE-REPUBLICA.

-——

l. QUAS ob causas et huic aetati et non multo minori de re con-
troversa disserendum sit, possim dicere: quare qui disserere possit
silere debeat, neque ex alio cognoscere neque per me possum
invenire. Etenim qui alterius rei cognitionem sibi arroget, is vani-
tatis vel curiositatis incusari possit: res autem bellicae ut omnium
sunt communes, ita praecipue ab hac aetate sunt per disputationem
excutiendae. Nam quibus est periculum proximum, ii maximam
necessario curam adhibent: quibus autem cura datur, hi maximam
debent inventioni operam dare. Quapropter et necessitatem di-
cendi permagnam, nec veniam tacendi ullam video. Vellem enim
vosmetipsos esse vestrorum commodorum post deos auctores;
quod si conamini, non minus est, curn aliorum opera vobis consu-
litis, jucundum, ac mihi id quod accidit deorum alicujus providentia
videtur evenisse. Nam quae-vobis opum jactura vitaeque periculo
comparanda fuerant, haee vobis omnia sine labore atque sumptu
fortuna suppeditat, sic ut hostes nostri ultro nobis dent supplicium.
Ac primum quidem, quam sit commodum iis parere qui ad bellum
adhortantur, docebo ; deinde, quam sit necessarium.

2. Possumus enim nos ea quae sunt huic regioni natura contraria
cognoscere, et cognita mature cavere, cum et illa quovis pacto
debilia et nostra reddimus fortiora; quando quidem non ignoramus
id quod est natura inimicum nunquam, nisi cum deest malefaciendi
facultas, quiescere. Nunc autem e cladibus quod erat discendum
cognovimus, nunquam hunc virum nobis amicum futurum aut no-
biscum compositurum. Neque enim quia accepit a nobis injuriam,
verum quia vult inferre, hostis est. Habet autem eam regionem
quam nobis a se conquisitam majores reliquerunt, quamque vel per
imbecillitatem nostram retinebit, vel potentiam invitus reddet.
Atque hunc quidem unum habet malevolentiae stimulum: alterum,
quod cum civitatibus Graecis sufficiat si potentiam suam posteris
prodant, hoc tyrannis non est satis, nisi ditissimos etiam quosque
semper evertant. Jam nos nec ipsi videmur hoc facile passuri, et
alios impedituri. Quapropter ille vobis irascitur, cum eorum qui

