EVAGORAS. 123

regnum sit adeptus. Atque haec ea ratione facillime credet, qui
his quae dicimus valde abrogata fide exquirere instituerit quomodo
regnis singuli sint potiti. Apparebit enim, me non de industria
captasse magniloquentiam, sed rei veritate adductum ita confidenter
de eo disseruisse.

18. Nam, siquidem parvis rebus excelluisset‚ tales etiam ora·
tiones de eo haberi fuisset aequum: nunc regnum omniurn divino-
rum et humanorum bonorum esse maximum et splendidissimum et
summa vel armorum contentione dignissimum fatentur omnes.
Eum igitur qui re in tota rerum natura longe pulcherrima pulcher-
rime potitus est, quis orator aut poeta aut verborum opifex pro rerum

gestarum dignitate collaudarit?
19. Neque vero quum in his excelluisset, in caeteris inferior

fuisse comperietur3 nam primum, quamvis ingenio felicissimo esset
plurimaque rite conficere posset, non tamen negligenter ac temere
quicquam agendum sibi censuit, sed in inquirendo et cogitando et
deliberando plurimum temporis consumpsit, existimans, si mentem
probe exercuisset, regnum quoque suum fore praeclarum, eorumque
mores demiratus qui caeterarum rerum causa mentis curam suscipe-
rent, ipsam vero mentem prorsus negligerent. In rebus deinde
administrandis idem plane sensit: quum enim videret eos qui suas
res diligentissime curarent molestiis affici minimis, et veras animi
remissiones non in ignavia esse positas sed recte factis et tolerantia
laborum constare, nihil inexploratum reliquit, sed ita perfecte res
tenebat ita cives singulos norat, ut nec ab insidiatoribus opprime-
retur nec bonos ignoraret, sed omnes pro merito tractaret; non
enim cives aut puniebat aut honorabat ex aliorum sermonibus, sed
pro sua conscientia de eis judicabat. Quum igitur in hujusmodi
curationes se collocasset, ne in eorum quidem negotiorum quae
indies incidunt vel unico deceptus est, sed urbi tanta et pietate et
humanitate praefuit, ut hospites non magis Evagoram qui imperaret
quam qui tali regi parerent fortunatos judicarent: nam hoc perpe-
tuum ejus studium fuit neminem injuria laedere, et bonos honorare,
et pro imperii quidem auctoritate cum omnibus agere, sed delin-
quentes legitimis suppliciis coercere: nihil ille quidem consiliariis
indigebat, sed tamen amicorum sententias de rebus omnibus audie-
bat: amicis saepe de jure suo concedebat, semper autem hostes
superabat: majestatem tuebatur non contracto supercilio, sed vitae
instituto: nulla in re ordinem constantiamve negligebat, sed quic-
quid verbis promisisset, non minus servabat quam si jusjurandum
dedisset: animosus non ob fortunae munera, sed recte factorum
couscientia: amicos beneficiis sibi devinciebat, alios animi magni-
tudine subigebat: terribilis erat non frequenti saevissa, sed excel-
lenti supicntia: voluptatibus imperabat, non nutem cupiditatibus scr-

