DE PHILOCTEMONIS HEREDITATE. 365

quippe facientes ut erga reliquorum deorum ita erga harum quoquc
duarum dearum [Cereris et Proserpinae] numina reverentiam exer·-
ceri: haec autem mulier, mater horum puerorum, cum sit omnium
hominum confessione ancilla vitaeque genus per omnem aetatem
secuta tam infame, ut ob hanc et conditionis humilitatem et quaestus
turpitudinem ei haud liceat intra templum [Eleusinium] intrare neque
eorum quae in eo geruntur quicquam videre, cum duabus hisce dea-
bus sacrum fit, ausa tamen est in processione reliquarum matrona-
rum ipsa quoque una incedere et in templum ingredi et ea spectare
quae ab ea spectari nefas est. Quae a me vera dici, cognoscetis e
psephismatibus a senatu super hac muliere latis. Cape tu pse-
phisma hoc.

PSEPHISMA.

ll. Existimare jam nunc vos decet, judices, utrum Philoctemonis
bonorum heredem oporteat hunc esse ex hac muliere [ancilla eadem
atque scorto] natum et hunc ad monumenta [Philoctemonis atque
majorum ejus] accedere quo inferias et suffitus eorum manibus in-
ferat [tanquam majorum suorum, qui non sunt, et quem propterea
manes defuncti velut hominem a se alienum et spurcum aversantur
atque refugiunt]‚ an hunc [Chaerestratum] e Philoctemonis sorore
natum, quem ipse Philoctemon sibi filium adoptavit: porro quoque
vos decet apud vosmet arbitrari, utrum deceat magis sororem Phi-
loctemonis illam, quae olim penes Chaeream in matrimonio vixit,
nunc autem vidua est, in horum [Alces et Androclis et Antidori et
consortium] potestate esse, ut penes eos sit sive cuicunque velint
earn elocare sive pati eetatem ad extremum usque senium in vidui-
tate extrahere, an eandem Enete-monis genuinam filiam illi viro
nubere qui eam in jure petitam vi vestrae sententiae adjudicatam
impetrarit, posteaquam planum vobis fecerit eam sibi uxorem in jure
omnium maxime competere. His enim de rebus hodie agitur et
vobis ferenda est sententia. Hoc enim illis sua vult obtestatio [seu
propterea testimonium suum de hereditate controversiae et adjudi-
cationi haud obnoxia interposuerunt]‚ ut nempe hi quidem [Chaere-
stratus cum reliquis Philoctemonis necessariis] haec adirent discri-
mina [excidendi hereditate puta legitime illis obtingente, et veniendi
in potestatem spuriorum ex ancilla et scorto vulgari natorum]‚ isti
autem [spurii cum asseclis], etiamsi nunc hoc certamine ceciderint,
rursus tamen in jure experiri possint opponenda ἀντιγραφῇ. Nam
si semel a vobis declarata fuerit hereditas vacuefacta et controversiae
obnoxia, petenti [seu Chaerestrato, seu cuicunque alii] eam oppo-
nent isti suam contrapetitionem, et sic eadem de causa bis iidem in
judicio contendent. Atqui, si Philoctemoni quidem haud licuisset
suis de bonis per testamentum constituere et is tamen nihilominus

