Vll.

TIMOTHEO.

l. QuA necessitudine inter nos conjuncti simus‚ex multis te au-
divisse arbitron gratulor autem tibi primum quod ista potestate
rectius uteris quam pater ac prudentius, deinde quod honestam fa-
mam parandi quam magnas divitias coacervandi es studiosior. Non
enim parvum signum virtutis ostendis, sed quam fieri potest maxi-
mum, qui tali animo sis praeditus3 quare si, ut coepisti passimque
de te nunc praedicatur, perrexeriS, non defuturi sunt qui et sapien-
tiam tuam et institutum istud laudibus illustrent. Arbitror autem
etiam ea quae de patre tuo dicuntur momenti plurimum ad hoc csse
allatura, ut sapere aliisque praestare videaris. Solent enim plerique
non ita commendare et venerari laudatis patribus natos, ut eos qui
patrum saevitiam et immanitatem nulla ex parte imitantur. Quic-
quid enim boni mortalibus praeter exspectationem offertur, id omni-
busin rebus longe gratius est quam ea quae usitata et legitima
ratione contingunt.

2. His igitur consideratis quaerendum tibi et sollicite cogitandum
est, quibus modis et quorum opera quorumque consiliis tum urbis
calamitates emendes, tum cives ad beneficentiam et modestiam co-
horteris, atque efficias ut et suavius et securius aevum exigant quam
superiori tempore. Nam haec officia sunt bonorum et cordatorum
principum. Quibus nonnulli contemptis in id unum intenti sunt, ut
cum summa licentia atque libidine vitam degant, vexatis aut spo·
liatis optimis et ditissimis et prudentissimis civibus; ignorant illi
nimirum decere viros prudentes in hoc honorum et dignitatis fastigio
collocatos non ex aliorum miseriis suas parare voluptates, sed sua=
sollicitudine et laboribus civium felicitatem augere, neque acerbita-
tem et saevitiam in omnes exercere suamque salutem negligere, sed
imperium ea clementia et aequitate administrare ut nemo eis audeat
insidiari, et non minore vitam suam diligentia munire, quam si
omnes in eorum exitium conspirassent. Hac enim ratione fiet ut
et ipsi extra periculum sint et apud Graecos gloria floreant: quibus
maj0ra bona invenire difficile est. Inter scribendum autem in men-
tem mihi venit secundissima tibi omnia accidisse. Opum enim
abundantiam, quas tyrannice per multam violentiam et magna odia
parari necesse erat, pater tibi reliquit, bis vero bene et humaniter
uti in tua manu est, et in eo te summo studio elaborare decet·

