38 ISOCRATIS

fieri qui pulsis finitimis copiosam et facilem sibi vivendi rationem
constituerunt, nulla tamen harum rerum sumus ad insulares vio-
landos impulsi, sed soli ex iis qui magna potentia praediti sunt
tenuius vivere non recusavimus quam hi qui servire scilicet dicc-
bantur. Enimvero si nostri emolumenti rationem duxissemus, non
utique Scionaeorum agrum appetiissemus‚ quem nos profugis Pla-
taeensibus tradidisse constat, tantam autem regionem, quae nos
omnes ditasset, neglexissemus.

32. Et, quum ita nos gesserimus ac abstinentiam nostram tantis
veluti pignoribus confirmaverimus, illi tamen accusare nos audent
qui in decurionum numero fuerunt, qui patriam suam afflixerunt,
qui ut veterum injuriae parvae viderentur effecerunt, qui denique
nihil iis reliqui fecerunt, qui in posterum studiosi erunt improbitatis ;
profitentur illi qui quidem sc studere Laconibus atque illorum in-
stituta aemulari, sed diversam ab illis rationem sequuntur, ac Meli-
orum calamitates deplorant, quum snos ipsi cives inexpiabili scelere
violare non dubitarint. Quam enim injuriam praetermiserunt? a
quo turpitudinis et saevitiae genere sibi temperarunt? non iniquissi-
mos pro fidelissimis habuerunt, et proditores ut beneficos coluerunt?
non mancipiis quibusdam servire voluerunt, quo patriae suae liceret
insultare? non eos qui se nefariis civium caedibus contaminarant,
magis quarn parentes suos honorarunt? non in eam nos omnes cru-
delitatem impulerunt, ut, quum felici superiorum temporum statu,
nostrum unusquisque vel in parvis incommodis multos liaberet qui
vicem ipsius dolerent, istis imperantibus domesticis oppressi malis
aliorum alii misereri destiterimus? neque enim cuiquam tanturn
otii reliquerunt, ut alienis malis afficeretur. Nam quis ⁴eorum
effugere potuit violentiam? quis a publicis functionibus adeo re-
motus fuit, quin vicinus esse calamitatibus, in quas ista nos conje-
cerunt ingenia, cogeretur? Neque porro pudet eos, quum suas urbes
tam crudeliter tractarint, immerito nostram accusare, ,sed praeter
alia et privata et publica judicia apud nos facta proferre audent, “
quum ipsi tribus mensibus indicta causa plures interfecerint quarn
nostra urbs totius imperii tempore in judicium adduxit? Exsilia
porro et seditiones et legum confusiones et rerum publicarum mu—
tationes, stupra praeterea liberum et probra uxorum et direptiones
pecuniarum, quis possit enumerare? Illud certe quidem in univer-
sum habeo dicere, imperii nostri severitatem facile uno senatuscon-
sulto averti, caedes autem et injurias sub istis perpetratas a nemine
potuisse sanari.

33. Jam ne pax ista quidem, et libertas quae, quum in urbibus
nulla sit, foederibus inscripta habetur, amplectenda magis est quam
noster principatus. Quis enim talem statum expetat, quo et piratae
mare tenent, et parmati urbes occupant? quo non modo pro imperii

