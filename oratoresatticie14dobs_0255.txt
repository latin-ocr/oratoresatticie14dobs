DE BIGIS. 243

exercitum in omnibus pugnis exsistere longe superiorem? At ille
alterum adolescens adeptus est, alterum jam natu grandior praestitit.

13. Posthaec matrem meam uxorem duxit. Nam et hanc eum
praemii loco propter excellentem'virtutem accepisse censeo. Cujus
pater Hipponicus, quum et opibus primus esset inter Graecos et
genere nemine civium inferior et suis temporibus in summo honore
et admiratione habitus, quumque filiam porro curn dote maxima
et gloria insigni esset elocaturus, omnes et quidem optarent nuptias
illas, principes vero tanturn ambirent, patrem meum delectum ex
omnibus generum adjungere desideravit.

14. Circa eadem tempora quum videret Olympicam celebritatem
ab omnibus amari maximique fieri, et Graecos ibi et opes suas et
vires et ingeniorum dexteritatem ostentare, nee eos tanturn quise
ibi bene gessissent in admiratione esse, sed et eorum qui vicissent
urbes celebrari, praetereaque munera quae hic obirentur civibus
deberi pro re familiari ac privata, quae vero in illam celebritatem
conferrentur ad omnes pertinere Graecos et pro republica nostra
fieri, haec inquam reputans, quamvis nec ingenio nec robore corporis
ulli cederet, gymnica tamen certamina despexit, quum sciret pugi-
lum nonnullos et sordido genere ortos et minime liberaliter institutos
esse et in obscuris oppidulis habitare, verum ad alendos equos ani-
mum adjecit, quod ut beatissimorum munus est, sic nemo vilis prae-
stare queat, nec eos tantum qui turn cum eo contendebant, sed
omnes qui unquam vicerant, superavit. Nam et tot bigas immisit,
quot bigis ne maximae quidem urbes certaverunt, et tam egregias,
ut et primus esset et secundus et tertius. Ad haec. in sacrificiis et
aliis quos feriae illae solennes requirunt sumptibus tanta fuit libe-
ralitate et magnificentia, ut aliorum publicae opes illius privatis
minores haberentur. Denique sic ab illa festivitate discessit, ut
principum virorum felicitas prae ejus gloria parva videretur, et qui
eo tempore vicerant in admiratione esse desinerent, et iis, qui in
posterum equos alere instituerent, nihil reliqui faceret quo excellen-
tiam ipsius superarent. Jam de ejus in hac urbe aedilitatibus et
gymnasiarchiis et trierarcliiis dicere me pudet. Tantum enim aliis
antecelluit, ut qui tenuius quam ille res eas administrarint, ex his
se ipsos laudibus efferant: pro illo vero si quis etiam tantorum
sumptuum gratiam repeteret, de parvis verba facere videri possit.

15. Quod autem ad rempubl. attinet, nec enim hoe praetermit-
tendum est, quemadmodum eam nee ipse neglexit, multo iis etiam
quorum summa gloria est in populum benevolentior et beneficentior
exstitit; nam alios propter semetipsos seditiones excitasse, eum
vero pro vobis pericula subiisse reperiemus. Non enim quod repel-
leretur ab oligarcliia‚ sed, quum ad cam accerseretur, popularis
suit: ct, quum saepe licuisset non tuntum aliis imperare eum paucis,

