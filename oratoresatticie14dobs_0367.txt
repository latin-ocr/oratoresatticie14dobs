l S AE I
DE PHILOCTEMONIS HEREDITATE.

ARGUMENTUM.

Euctemonis filius Philoctemon filium alterius sororis et Phanostrati Chaerestratum
adoptans, testamento inquam deposito cum Chaerea alterius sororis viro, vivo adhuc
patre mortuus est: postea vero et illo mortuo Chaerestratus lege hereditatem conse-
cutus est. Androcle vero testante uon ad illum jure hereditatem spectare curn Eucte-
moni superstes esset filius legitimus Antidorus, contra Chaerestratus accusavit testem
falsi, et dixit et hunc et fratrem ejus esse nothos, legeque sancitum esse utriusque
sexus nothis consanguinitatem non esse· Causae status est conjecturalis: incertum
enim an Philoctemon Chaerestratum adoptavit, et rursum incertum an Antidorus legi-
timus sit.

1. FAMILIARITATEM mihi summam cum Phanostrato atque
Chaerestrato hocce esse, judices, plerosque vestrum nosse autumo.
Ignorantibus autem sufficiens dicam documentum: Chaerestrato
enim in Siciliam proficiscente cum classe in qua trierarchum agebat,
ego praevidens periculaibi imminentia, quippe qui jam antea eadem
expeditione defunctus essem, tamen rogantibus his navigationis
comes calamitatumque consors fui, una cum illis captus ab hosti-
bus. Quocirca futurum sit inconsentaneum me, qui horum in gra·
tiam illa discrimina obissem tam perspicua atque inevitabilia quod
iis familiariter uterer amicosque atque studiosos mei ducerem esse,
nunc recusare pro iis causam dicere eaque proferre, ad quae si at·
tendatis animum, sperandum sit fore, ut et vos sententiam feratis
cum religione jurisjurandi a vobis dicti consentientem et hijure suo
potiantur. Quapropter vos rogo, ut veniam mihi dicturo detis atque
secundis auribus me audiatis verba facientem: certamen enim illis
hoc est haud leve, sed summa eorum res agitur.

2. Philoctemon enim Cephisiensis, hoc Chaerestrato familiariter
utens, bona ei sua legabat omnia, eundemque pro filio adoptabat,
eoque facto diem supremum obibat. Chaerestrato itaque heredita·
tem ex formula juris petente, quoniam Atheniensium cuique licet
de vacuefacta quacunque hereditate certare, qui quidem non per
ambages exceptionum sed directa juris via incedat [h. e. propterea
hereditatem sibi petat adjudicari, quoniam alii nemini majori et
evidentiorijure competat, quam sibi], quo facto si petens visus fuerit
jure omnium certissimo atque praepollentissimo niti, hereditas ei
habenda atque tenenda adjudicatur: intercessit Androcles >hic

