154 ISOCRATIS

candum est: hoc enirn restat. Sub nostro igitur imperio non licuit
eis neque pedestribus copiis intra Halyn fluvium descendere neque
longis navibus cis Phaselidem appellere: Lacedaemoniis autem im-
perantibus non tantum eis potestas data est eundi et navigandi
quo vellent, sed dominatu etiam multarum Graecarum urbium sunt
auen.

21. Annon igitur ea urbs, quae et foedus cum rege generosius at-
que animosius fecit, quae maximis plurimisque turn barbaros cla-
dibus tum Graeeos beneficiis affecit, quae oram Asiae maritimam ac
multas alias provincias et hostibus ademit et sociis tribuit, quae tam
illorum ferociam compescuit quam horum inopiae consuluit, quae in
bellis pro sua salute gestis fortius dimicavit quam illa quae ob rem
militarem maxime celebratur, quae calamitates celerius quam isti
ipsi propulsavit, magis laudanda est et honoranda prae illa quae in
his rebus omnibus fuit inferior? Ac de rebus gestis et periculis
simul et contra eosdem aditis haec habeo in praesentia quae per col-
lationem dicerem.

22. Arbitror autem eos qui haec inviti audiunt vera esse non
negaturos, neque etiam facinora pulcriora commemoraturos per
quae Lacedaemonii multis Graecos beneficiis affecerint, sed nostram
urbem accusatur-os esse, id quod semper studio sibi habent, eaque
narraturos quae dum maris imperium teneremus acerbissima acci-
derunt, accusationes item et judicia quae socii hic acceperunt et
tributorum exactionem criminaturos‚ maxime autem Meliorum
Scionaeorumque et Toronaeorum malis immoraturos, existimantes
se urbis nostrae beneficiis paulo ante commemoratis quasi labem et
maculam criminationibus illis adspersuros esse.

23. Ego vero ea omnia, quae urbi nostrae vere objiciuntur, neque
refutare dicendo possim nec id facere instituam; nam, quum, id
quod prius etiam alieubi dixi, alii ne deos quidem expertes omnis
peccati esse putent, erubescerem, si studerem et persuadere conarer
rempubl. nostram in nulla unquam re deliquisse: illud tamen me
facturum puto, ut ostendam, Spartanorum urbem in iisdem illis
rebus nostra multo fuisse acerbiorem ac saeviorem, et eos qui in
illorum gratiam nobis maledicunt omnium stolidissimos, et ut a
nobis ipsorum amici male audiant in causa esse; quum enim in iis
nos accusarint, quae in Lacedaemonios potius cadunt, non deerit
nobis occasio majus crimen quam in nos collatum fuerit in illos re-
gerendi.

24. Veluti nunc etiam, si de sociis hic in judicium adductis
mentionem fecerint, quis adeo stupidus est, quin facile respondeat
plures Graecos a Lacedaemoniis indicta causa esse interfectos quam

a nobis, ex quo urbem incolimus, in jus vocatos et causam dicere
coactos 2

