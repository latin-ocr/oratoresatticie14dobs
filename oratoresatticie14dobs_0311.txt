EPISTOLA IX. 299

non illam vulgarem aliquam, sed quae tantopere virtutis causa
emineret. De quibus nemo scilicet. non cum ostentatione sed sim-
pliciter narrando, neque cum verborum ornatu sed enumerando
duntaxat et temere quidvis effundendo, disseruerit, qui non ex eo
magnam sibi laudem comparaverit.

3. Ego porro qui etiam de his poteram idoneo modo praefari,
illud quoque sentio, primum facilius esse de praeteritis copiose
eloqui quam de futuris cordate dicere, deinde omnes homines ma-
jorem habere gratiam laudantibus quam consiliantibus—illos enim
libenter excipiunt ut sui studiosos, hos vero, nisi jussi admoneant,
auribus obtundere arbitrantur—, quae etsi omnia praeviderim, nihilo
tamen secius ab his abstinui quae ad gratiam ineundam dicenda
essent, de his tantummodo dicturus de quibus nemo alius ausi-t,
ratus nimirum decere eos, qui de aequitate et prudentia cum aliis
contendunt, nequaquam ea sibi eligere argumenta quae tractatu
facillima sunt sed quae difficillima, neque rursus ea quae auditu sint
jucundissima, sed ex quibus emolumenti plurimum afferant tum
civitatibus suis tum Graecis omnibus, in quorum utilitatem totus
nunc intendor.

4. Demiror autem alios quibus vel agendi est vel dicendi aliqua
facultas, quod nulla unquam de communibus rebus illorum animos
cogitatio subeat, neque moveantur Graeciae calamitatibus, cujus
status adeo foedus est et miserabilis, ut nullus in ea locus reperia-
tur, quinon bellorum, seditionum, caedium, et infinitorum malorum
plenus sit. Quorum quidem partem longe maximam sustinent ii
qui Asiae maritima incolunt, et a nobis universis in foederibus sunt
dediti non barbaris tantummodo, sed iis item Graecis qui, etsi
nobiscum eadem lingua utantur, a moribus barbarorum nihil dis-
crepant: quos certe, si in nobis quidquam esset sanae mentis, non
sineremus coire et a quibuslibet in expeditionem educi, majoresque
et validiores conflari copias e vagantibus viris quam e civibus in
urbe degentibus. Qui quum exiguam admodum ditionis regiae
partem devastent, Graecas urbes ad quascunque accesserint ever-
tunt, in quibus alios trucidant, alios exterminant, alios bonis exspo-
liant, praetereaque pueros et foeminas coutumeliis afficiunt, et in his
forma praestantissimas contemerant, caeteras iis exuunt vestimentis
quibus teguntur ipsarum corpora, ut quas antea in peregrina veste
nunquam ne ornatus quidem gratia vidisses, nudae jam a multis
conspiciantur, et earum nonnullae in vilibus pannis ob necessario-
rum inopiam pereant.

5. Quae quum tanto jain[tempore mala perdurent, nulla tamen
civitas ex iis quae Graecorum imperium affectant, neque vir aliquis
ex Graeciae principibus molestius tulit, praeterquam tuus parens.
Solus enim Agesilaus eorum quos novimus in magno semper vixit

