496 HERODIS

vobis confidunt spem cupiat eludi. Eadem igitur opera se et nos
existimat et eos quorum per nos imperio privabitur subacturum.
Atque haee primum nobis conjectura licebat assequi, nunc autern re
doctis firmiter cognoscere. Qua enim re potissimum et urbs capi-
tur, et regio, haec eum non latuit, cum seditionem nostram animad-
verteret; neque cum paucis hos omnes aggredi cunctatus est.
Siquidem norat se, si plurimos aggrederetur, nihil quod studeret
effecturum — quandoquidem debellatis infirmioribus potiores ad
resistendum instructos non esset subacturus—‚ sin plurimos cum
paucis everteret, omnium facile potiturum. Atque ita videtur illum
ut seditione laboretis optare. Quod si est illi commodum, quam
sit vobis hoc illius commodum noxium, cum alio maximo id con-
tendentes videte. Nam cum tam esse maximum malum bellum,
quam est maximum bonurn pax, credatur3 eodem tamen intervallo
bellum seditio, quo pacem illud, superat. Ut enim in externo bello
patriam servando, sic in civili nosmetipsos perdendo morimur, ita
ut ne homicidae quidem laudem mereatur. Cum aliis porro prae-
liantes pro amicis bellum gerimus; et cum alienis devictis amicos
comparemus alios, nostris vero superatis, etiam priores amittimus.
Jam regionis vastatio atque opum pernicies et inimicis voluptas
amicisque calamitas quanta hinc sequatur, paucis singulatim expli-
cari non potest. Neque facile est his malis, postquam semel exorta
sunt, liberari: vix enim conciliatorem invenias. Nam qui prope
habitant vicinorum seditionem non moleste ferunt, imbecilliores, ne
pareant, pares, ut potiores fiant, superiores, ut imperent facilius.
3. Atque horum non video cur longe petendum sit exemplum,
cum ipsi aliis exemplo simus. Etenim cum regionem habeamus
inter Graecos maximam et omnia tum incolis tum advenis suppedi-
tare praepollentem, nunquam iis qui a nobis deducantur ditiores
videmur: siquidem illi sibi quod accedit reponunt, nos in alienos
insumimus, ac turn publica reddimus privata tum privata publica.
Quis vero non indignum ducat eos ali publice, qui urbem publicam
non faciant? Cumque regionem habeamus ad alios repellendos
aptissimam, et socios atque equos ex se praebentem, non tantum ἢ
injurios non removemus, verum adjutores mercede conducimus et
hospites vitamus; atque ita, tum regionis contemnitur potentia,
tum ipsi deridemur. Horum autem omnium atque aliorum insuper
malorum auctorem coram vidistis, cum tale sui specimen omnibus
ederet, quale nemo quantumvis durus et inhumanus absque lacry-
mis posset exponere. Quod enim de gravissimis malis defuit? Non
et pueri et mulieres et senes parentes, illi patres, aliae viros, aliae
liberos, vel in suis manibus vel inter hostes mori viderunt? Nonne
conspexistis aedium subversiones atque opum rapta? et, quod erat
omniurn gravissimum, eo saepe qui sacrorum eorundem atque ejus-

