ISOCRATIS

AEGINETICUS.

l. PUTABAM, viri AEginetae, Thrasylochum suis rebus ita recte
consuluisse, ut nemo unquam adventurus esset, qui testamentum
quod is reliquit oppugnaret: quum autem adversariis hoc omnino
deliberatum sit, quantumvis probe confectum tamen evertere, expe-
riri cogor an apud vos meum jus queam adipisci. Longe autom
aliter affectus sum quam plerique mortales. Nam alios graviter
ferre video, si qua de re per injuriam in periculum vocantur: ego
vero parum absum quin istis gratiam habeam quod mihi litem hanc
intenderunt. Nisi enim res injudicium adducta esset, haud scivis-
setis quae mea in defunctum merita, cujus haereditas mihi relicta
est, exstitissent: re autem cognita omnes intelligetis me majus etiam
praemium meruisse. Par autem esset et istam quae de pecuniis
controversiam facit, non facultates a Thrasylocho relictas a vobis
experiri adipisci, sed, ubi ostendisset se officio erga illum esse fun-
ctam, tum demum lege agere in haereditatem. Nunc tantum abest.
ut eam poeniteat erga viventem deliquisse, ut eo etiam defuncto tum
testamentum ejus irritum facere tum familiam exstinguere et fundi-
tus delere conetur. Miror etiam patronos mulieris, si propterea
putant honestum esse certamen hoc, quod etiam victi nullam jactu-
ram facturi sint. Ego enim et illam magnam cladem esse puto, si
quum actionis per calumniam institutae convicti fuerint, exinde vobis
improbiores habeantur. Sed istorum malitiam res ipsa declarabit,
ubi acta omnia ab initio ad extremum audiveritis: inde autem na1·-‘
randi primordia capiam, unde vos celerrime puto controversiam
cognituros.

2. Thrasyllus, pater ejus qui me testamento haeredem instituit, a
majoribus nullas opes habuit, sed hospitii necessitudine cum haru-
spice Polemaeneto contracta ita se in ejus amicitiam insinuavit, ut ille
moriens ei et libros divinationis reliquerit et facultatum quae adhuc
supersunt partem dederit. Thrasyllus autem his commoditatibus
usus artem exercuit: qui, quum multa loca circuiret et in pluribus
civitatibus commoraretur, tum cum aliis mulierculis consuevit, qua·-
rum nonnullae liberos etiam pepererunt, quos ille nunquam pro legi-
timis habuit‚ tum adversariae matrem illis temporibus accepit. Quum

