DE DICAEOGENIS HEREDITATE. 345

ad hanc habebit excusationem, ut aiat Dicaeogenem omnibus nobis· “
cum pactis et stipulatis satisfecisse, sponsionemque a se [Leocha-
rete] factam praestitam et persolutam esse. Quae cum aiet, men-
tietur facileque falsi convincetur. Recitabit enim scriba vobis quae-
cunque Dicaeogenes [ille vita defunctus, nominis hujus medius]
Menexeni filius in hereditate reliquit, et quam supellectilem [seu
instrumenta villatica hic tertius Dicaeogenes sibi tradita in fidem]
suscepit. Haec si negabunt [adversarii] Dicaeogenem avunculum
nostrum dum adhuc superesset possedisse, nobisque vita deceden-
tem per testamentum legasse, planum id atque testatum faciunto:
sin autem et illum istaec quondam possedisse et nos tradita nobis a
reo abstulisse aient, prodito in conspectum testis haec confirmaturus.
Dicaeogenes enim [tertius‚ seu reus] quod receperit tradendam a se
nobis bessem bonorum a Dicaeogene Menexeni filio quondam posses-
sorum, et quod Leochares sponsorem se constitui passus sit de prae-
standis his a Dicaeogene compromissis‚ id nos testibus producendis
confirmavimus. Nam de his ipsis in jure contendimus, et haec
dicendo jurejurando mutuo recepimus, ille se facturum, nos rata

esse habituros iisque acquieturos. Recita tu illud jusjurandum.

JURAMENTUM MUTUUM.

2. Quod si jam, judices, haec Dicaeogenes atque Leochares in
defensione sui sola essent tractaturi, sufficerent hactenus dicta nobis
quoque neque verbum adderemus: quia vero paratisunt narrationem
de hereditate a principio inde repetere, induxi ego quoque animum
totam rem ut gesta est vos docere, quo certiores de rei gestae veri-
tate facti‚ non autem mendaciis circumventi, ex animi vestri sententia
decernatis. Menexeno avo nostro nati sunt, filius quidem unus
solummodo, Dicaeogenes‚ filiae autem quatuor, quarum unam domum
duxit Polyartus pater meus, aliam Democles Phrearrhius, aliam
Ctesiphon Paeaniensis, aliam denique Theopompus qui eam matrem
Cephisodoti fecit. J am Dicaeogenes quidem, cum e portu solvisset
in Parhalo, cui cum imperio trierarchi praeerat, pugnans apud Cni-
dum occubuit, nulla prole relicta: defuncto hoc Dicaeogene‚ pater
Dicaeogenis [istius‚ cum quo controversiam hanc agitamus] Proxe-
nus testamentum protulit, cui fidem habentes patres vnostri heredi-
tatem creverunt. Et sic factus est hic Dicaeogenes illi Dicaeogeni
Menexeni filio, avunculo nostro, filius adoptivus ea lege ut sola
ss-'triente [seu una tertia hereditatis parte] contentus esset: reliquo·
rum autem partem ratam sibi a judicibus adjudicari curabat una·
quaeque Menexeni filiarum. Haec ita ut aio acta fuisse testes edi-
cent‚ qui tum cum agerentur interfuere, quos ego testes coram
vobis producam. Interposito itaque jurejurando cum cavissent
non commissuros ut pacta conventa violarentur, possedit unus·

2 v

