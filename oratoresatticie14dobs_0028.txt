16 lsOCRATls

oratio. Haec enim est quae de rebus justis et injustis, de turpibus
et honestis, leges tulit: quae nisi constituta„¹ et distinctae fuissent,
nulla exsistere potuisset hominum consociatio. Hac et improbos
arguimus et viros praestantes ornamus. Per hanc et stolidos eru-
dimus et prudentes exploramus : nam ita dicere ut decet recte sen-
tiendi maximum signum esse credimus, atque oratio vera et legitima
et aequa honesti ac fidelis animi simulacrum est. Hujus ope et
controversa disceptamus et ignorata quaerimus: quibus enim argu-
mentis dicendo aliis persuademus, iis ipsis etiam in nostris delibe-
rationibus utimur; et eloquentes dicimus eos qui ad populum verba
facere possunt, prudentes vero existimamus eos qui in consilii capi-
endi deliberatione ipsi secum de rebus optime disputarint. Quod
si de hac facultate in summa dicendum est, nihil quod, ratione agitur
sine oratione fieri reperiemus, sed eam et operum et cogitationum
omnium ducem esse, qua prudentissimi quique maxime utuntur:
de< magistris igitur eloquentiae et sapientiae studiosis qui contume-
liose loqui audent, odio non minore digni sunt, quam ii qui fana
deorum immortalium violant. Ego vero cum omnes orationes
probo quarum quantulacunque utilitas esse potest, tum eas esse
judicio pulcherrimas et regibus dignissimas et mihi maxime aptas
quae de honestis actionibus et reipublicae gerendae ratione praeci-
piunt, atque in his ipsis illas excellere censeo quae et principes
docent quomodo sit tractanda multitudo, et homines privatos quo
pacto erga principes. 'affecti esse debeant: per haee enim urbes video
fieri et felicissimas et amplissimas.

4. Ac alteram quidem hujus doetrinae partem, de gerendo im-
perio, ex Isocrate audivistis3 eam vero quae restat, de civium officiis
erga magistratus, ego recitare conabor, non quod illum superare
studeam, sed quia me potissimum decet his de rebus apud vos dis-
serere. Nam si vos, quum ego quae a vobis fieri vellem non expo-
suissem, a mea sententia aberrat-etis, non justam irascendi vobis
causam haberem : sin rebus omnibus indicatis tamen nihil ejusmodi
fieret,jam non injuria contumacibus succenserem. Arbitror autem

vos ita maxime excitari et acui posse tum ut recordemini turn ut “

exsequamini ea quae dicta fuerint, si non consulendo tantum oecu-
patus certis capitibusenumeratis discessero, sed si etiarn ostendero,
primum hanc reipublicae formam esse magni faciendam, non eo
tantum quod necesse sit et quod ea perpetuo simus usi, sed ob illud
etiam quod haec inter alias respubl. maxime excellat: deinde me·
non contra leges hoc imperium tenere aut aliis ereptum, sed
sancte et'juste, tum 'propter primos majores tum propter patrem
tum propter meipsum. Nam si prius haec demonstrata fuerint, quis
non ipse sese maximo dignum supplicio fateatur, si meis et consiliis>
etimperatis non obtemperarit.

