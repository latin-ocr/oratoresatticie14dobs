PANATHENAICUS. »181

quanto eam dilucidiorem fecerim et legentibus notio-
rem3 quum enim ignorantibus scientiam tradam, me
efficere ut oratio deserta sit et eam honore privare qui
ei accessisset ob illos qui laborant et sibi ipsis nego·
tium facessunt.

98. Ego vero me prudentia quam longissime fieri
possit te esse inferiorem fateor, sed tamen ut hoc scio,
sic illud etiam non ignoro, urbe nostra maximis de
rebus deliberante sapientissimos interdum a communi
utilitate aberrare, et fieri nonnunquam ut forte for-
tuna quispiam e vilium contempto-rumque numero
et recte sensisse et optime dixisse videatur: quare
mirandum non erit, si in hoc quoque negotio tale ali-
quid nunc evenerit, ubi tu existimas te maximam
laudem consecuturum, si quam diutissime disputaris
quo animo orationem composueris; ego vero tecum
optime actum iri puto, si sententiam, qua in ea confi-
cienda usus es, quam paucissimis perspicuam red-
dere possis tum aliis universis turn Lacedaemoniis,
de quibus multa verba fecisti, quorum nonnulla justa
sunt et gravia, quaedam petulantia et nimis odiosa;
quae si quis eis ostendisset, antequam ego meum ju-
dicium interposuissem‚ fieri non potuisset quin et
offensi et irati tibi essent ut qui accusationem con-
tra ipsos scripsisses. Nunc Spartanorum plerosque
nihil de vetere sua consuetudine puto mutaturos,
neque orationes hic scriptas magis curaturos esse
quam ea quae extra columnas Herculis dicuntum
eorum autem prudentissimos, qui orationum tuarum
aliquas habent ac mirantur, si quem nacti lectorem
fuerint et tempus ut secum ipsi diligenter omnia per—
pendant, nihil ignoraturos eorum quae dicuntur, sed
et laudes animadversuros quae in urbem suam enu-
meratis rebus gestis conferuntur, et convitia contem-
pturos quae sine re dicuntur verborumque tantum
asperitatem habent, et existimaturos maledicta quae
in libro insint ab invidia esse profecta, res vero ge—
stas et praelia, propter quoe et ipsi multum sibi tri·
buunt et ab aliis tribui vident, te scripsisse et ab
oblivione vindicasse, collectis seorsim omnibus et per
collationem explicatis; illud quoquc tibi acceptum
referent, si ea multi et legere ct percensere velint, non
quod illorum res gestas audire desiderent. sed quod
cognoscere studeant quomodo tu de eis disserueris.

