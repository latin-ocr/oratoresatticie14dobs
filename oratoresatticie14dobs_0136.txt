124 ISOCRATIS

viebat: paucis laboribus multum otii parabat, non ob parvas oble-
ctationes magnos labores cumulabat: denique nihil praetermittebat
quod regibus inesse neccsse sit, sed e singulis rerumpubl. formis
praestantissima quaeque deligebat, qui et popularis esset observantia
multitudinis, et politicus gubernatione totius urbis, et imperatorius
recto in periculis consilio, et magnanimus harum rerum omnium
excellentia. Atque haec in Evagora fuisse, ct plura etiam his, ex
ipsis sactis facile intelligetur.

20. Nam quum civitatem barbarie deformatam suscepisset, quae
ob Phoenicum imperium nec Graecos admitteret nec artes sciret nec
emporio uteretur nec portum teneret, tum haec omnia correxit, tum
agri etiam multum adjecit urbemque muro circumdedit et triremes
aedificavit, et reliquis apparatibus sic auxit ut cum quavis Graeca-
rum urbium certare possit, tantisque copiis munivit ut multi nunc
eam timeant qui prius contemnebant. Neque vero fieri potest ut
urbes ita crescant, nisi talibus moribus gubernentur, quales Evago-
ras habuit, atque ego paulo ante studui commemorare. Quare non
metuo ne majora quam pro ejus virtute dicere videar, sed illud ve-
rendum potius ne magnitudinem rerum ab eo gestarum oratione
mea nequaquam attingam. Quis enim satis praedicet virum tali
praeditum ingenio, qui non suam tantum urbem bonis institutis exÎ‡-
coluit, sed et universos finitimos insulares ad mansuetudinem et
moderationem deduxit? Priusquam Evagoras regno potiretur, ea
fuerunt saevitia et immanitate ut eos etiarn principes putarent opti-
mos, qui Graecos crudelissime tractarent: nunc vero usque adeo
sunt alii facti, ut inter se certent quinam ex eis Graecorum amantis-
simi videantur, eorumque plurimi nostratibus uxoribus ductis libe-
ros procreent, et magis cum instrumento turn institutis Graecanicis
gaudeant quam patriis et domesticis, pluresque in musicis et aliis
artibus eruditi his in locis versentur quam apud eos ubi antea degere
soliti fuerant. Neque vero quisquam est quin haec accepta esse
Evagorae referenda fateatur. .

21. Illud autem certissimum signum est et morum et sanctitatis
ejus: quod Graecorum complures optimi et honestissimi viri patria
relicta habitatum in Cyprum concesserunt, existimantes regnum
Evagorae plus aequitatis et liberalitatis habere quam suas domi respu-
blicas. Ac caeteros quidem nominatim recensere perquam opero-
sum fuerit: Cononem autem, qui virtutibus plurimis princeps Grae-
corum fuit, quis ignorat, quum nostra urbs cladem accepisset, ad
Evagoram selectum e caeteris omnibus se contulisse? quod putabat
se apud eum et saluti suae rectissime consulturum, et reipublicae
erigendae adjutorem quamprimum habiturum? Quum autem prius
multis de rebus recta consilia iniisset, nulla tamen de re unquam
visus est quam de hac melius statuisse: siquidem ita contigit ut

