DE ASTYPHILI HEREDITATE. 397

situm esse, idque pro genuino proferat. Atqui multis ornatus bene-
ficiis, Hierocle, a patre meo Theophrast0‚ cum res tibi adhuc esset
quam nunc est arctior, item ab Astyphilo‚ malam hanc ambobus
refers gratiam: nam me quidem, qui tuae sum sororis filius e Theo-
phrasto, cui plurimum debes, ea sorte is fraudatum quam leges mihi
tribuunt; de Astyphilo autem, qui fato suo defunctus te jam refu-
tare nequit, mendacia abs te conficta spargis, per quae contendis effi·
cere, quantum in te quidem est, ut homines Astyphilo infestissimi
bona ejus sortiantur. Et ante quidem, ojudices‚ quam contentio
super hac hereditate in foro susciperetur, tametsi bene nosset Hie-
rocles hanc hereditatem alii nemini quam mihi competere, tamen ad
amicorum qui Astyphilo olim fuissent unumquemque viritim adibat,
alium ex alio, eique venditabat Astyphili hereditatem, aiens, si quis
se vellet in communionem sortis admittere, paratum se esse, qui
Astypbili avunculus esset, affirmare, penes se relictas esse scriptas
ab Astyphilo testamenti tabulas, quibus ille scriptus esset heres.
Hoc pacto nundinabatur Hierocles hanc causam et ad hanc here-
ditatem petendam permovere studebat homines ab ea vel alienis-
simos: et nihilominus tamen, posteaquam cum Cleone decidit atque
cum eo fratris mei bona partitus est, fidem suis verbis adhiberi po-
stulat. Hic homo mihi videtur vel jusjurandum ipsum, si quis de-
ferat, libenter et nulla cunctatione dicturus. Et mihi quidem, qui
necessarius ejus sim, vere facta quorum conscius est testari de-
trectat3 in mendaciis autern* tuendis, quae ipse novit mera mendacia
esse, operam vendit homini vel alienissimo et tabulas profert quasi
de rebus constitutis, quae res constitutae nunquam fuerunt: multo
enim sibi magis expedire censet, multoque in hoc aerius incum-
bendum, ut rem augeat, quam ut ea tueatur officia quae meae debet
consanguinitati. Hieroclem autem circumcursitantem operam suam
in proferendo testamento commentitio venditasse, si quis ipsum in
partem hereditatis adsciscere vellet, de eo testimonium illius ipsius
exhibebo ad quem cum ejusmodi sponsione adiit.

TESTIMONIUM.

Ecquo nomine jam, judices, oportebit eum appellari, qui sui com-
pendii gratia de homine mortuo tam falsa comminisci et jactare
sustineat? Hieroclem autem ne Cleoni quidem gratuitam sed mer·-
cenariam praestitisse operam in proferendo testamento commentitio,
documentum ejus rei haud contemnendum praestare poterit hoc
ipsum testimonium. Haec autem communicatis inter se consiliis
adversus me machinati sunt: existimat enim eorum unusquisque,
de bonis Astyphili si quid decerpserit, id perinde se ex insperato
praeterque meritum suum praeterque jus et fas esse habiturum ac si
thesaurum in via publica jacentem reperisset.

