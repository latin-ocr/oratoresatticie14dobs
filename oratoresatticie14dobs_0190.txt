178 lSOCRATlS

91. Ac me sic affectum esse satis apparebat: nam quum animo
sua tranquillitas restituta nonnihil essct, non prius conquievi quam
eum sermonem, quern modo curn voluptate habueram, paulo post
molestum futurum, puero dictassem. Quum vero triduum aut qua-
triduum intercessisset, relegens eadem et ordine considerans, ea
quae de nostra urbe dixeram non culpabam —- nam omnia recte
praeclareque de. ea scripseram —, quum vero ad Lacedaemoniorum
res venissem, indolui ac graviter tuli: nec enim moderate de eis
disseruisse videbar nec ita ut de aliis, sed temere et negligenter
nimisque acerbe ac prorsus inconsiderate; quare saepe incitatus
cupiditate vel delendi vel comburendi eam orationis partem, muta-
bam consilium, misertus senectutis meae et laboris quem illi confi-
ciendae impenderam.

92. Dum vero his curis aestuarem ac multas mutationes subirem,
consultissimum esse duxi ut, meorum auditorum iis qui domi essent
accersitis, cum eis deliberarem, utrum haec oratio prorsus delenda
esset an vero edenda ut a volentibus legeretur, ac omnino decre—
veram utrum illis visum esset, id agere. His decretis, nulla mora
interposita, mox et convocati erant quos dixeram, et denuntiatum
qua de causa convenissent, et lecta oratio atque laudata et cum
plausu excepta et ea consecuta omnia quae successum declama-
tionum sequuntur.

93. His omnibus peractis, alii inter se disputabant, de iis nimi-
rum quae lecta erant: sed'is quem initio in consilium adhibueram,
laudatorem illum Lacedaemoniorum dico, cum quo plura quam
decuit disserui, silentio facto, defixis in me oculis, Equidem (inquit)
dubito quid in praesentia mihi sit faciendum; nec enirn negare volo
quae dixisti, nec omnino possum credere. Miror enim sive ita
doluisti ac tam graviter tulisti, ut dicis, dicta illa de
Lacedaemoniis —— nihil enim tale in iis scriptum esse
video—‚sive consultoribus de oratione ista uti quum
velles nos convocasti, quos satis nosti quicquid tu
dixeris aut feceris collaudare, Quum autem pruden'-
tiores omnes ea, in quae magno studio incumbunt, com-
municare soleant aut cum sapientioribus, aut certe cum
iis qui sententiam suam pronuntiaturi sunt: tu fecisti
· contrarium. Ac neutram quidem harum rationum ego
probo, sed et nos callide convocasse et laudationem
civitatis fecisse videris non simpliciter, neque ita ut
nobiscum collocutus es sed periclitari nos voluisse, an
serio in studia incumbamus et ea meminerimus quae
inter docendum dici solent ac perspicere queamusqua
ratione scripta sit orati0; tuam vero urbem laudare
instituisse prudenti consilio, ut et multitudini civium

