CONTRA LEOCRATEM. 477

sit alterius esse consortem, mu-lto potius eligent id quod contra
hostes quam quod contra leges ac cives.

33. Tanto autem rectius morietur iste quam qui ex exercitibus
fugiunt, quanto illi quidem ad urbem veniunt ceu pro ea praeliaturi
aut publice cum aliis civibus passuri infelicitatem, atqui bie ex
patria aufugit privatim salutem sibi comparans, ne proprio quidem
pro lare certare ausus, sed solus e cunctis mortalibus et naturae
peculiaria et necessaria prodidit, q-uae vacantibus etiam ratione
belluis maxima sunt et gravissima. Alites itaque maxime ad cele-
ritatem habiles sunt, quas tamen videre est pro suis pullis sponte
mori: unde et poetarum quidam dixere,

Neque silvestris ales, si nidum finxerit¹
ln alio pullos progignere velit.

34. At Leocrates adeo modurn transiliit metu, ut patriam hostibus
reliquerit. Quare nulla civitas ei permisit apud se inquilinum esse
aut habitare, sed plus quam homicidas expulit. quue non injuria:
caedis enim rei ad aliam migrantes exsulatum urbis non habent
hostes· eos a quibus recipiuntur, hunc autem quae civitas susceperit?
Qui enim suae patriae non tulit opem, aegre pro aliena quicquam pe-
riculi sustinuerit. Nam et illic et cives et hospites et privatim amici
tales homines sunt, qui bonorum urbis consortes esse volent, in ad-
verso autem rerum statu ne ullo quidem auxilio dignabuntur. At
vero eum qui ab illis, quibus tamen nihil nocuit, odio habetur ejici-
turque, quid opus est pati a vobis ab eo injuria affectis ’ζ Nonne ex-
tremum supplicium eum assequi decet? Ex omnibus porro, viri,
quiunquam fuere proditoribus justissime LeocrateS, si qua major
esset morte poena, hanc sustineret. Alii enim proditores injuriam
illaturi, priusquam etiam intulerint, si capti fuerint, poenam susti-
nent: hic autem solus peractis quae instituit, cum urbem deseruerit,
accusatur apud judices,

35. Admiror autem patrocinaturos ipsi, quare hunc dignum cen-
seant evadere. Anne ob amicitiam quam cumillis contraxit? At eam
ob rem videntur mihi jure non gratiam assequi, sed morti potius
item adjudicandi, quod ejus familiaritate uti audeant. Priusquam
enim Leocrates id committeret, qualesnam essent haud constabat,
nunc vero omnibus perspicuum, quod iisdem moribus imbuti ami-
citiam cum illo conservent, quare multo potius pro sese primum est
illis ratio reddenda quam hunc a vobis dimittendum exorent. Ar-
bitror porro ego etpatrem ipsi fato suo perfunctum — si quis sensus
inest defunctis earum rerum quae hic fiunt -- omnium severissimum
fore judicem, cujus aeream imaginem hostibus expositam reliquit, ut
eam iu templo Jovis Servatoris depraedentur contumelioseque tra-
ctent, et quam ipse statuit monumentum moderationis suae, hunc

