210 1SOCRATis

cium adducto, nihil quidem hujusmodi ostenderet illum patrasse,
dissereret autem quam quodvis ex his criminibus grave sit, ipse Ly-
simachus diceret accusatorem nugari atque insanire; et tamen ipse
se eodem orationis genere usum latere vos putat. Ego autem vel
insipientissimos hoc scire arbitror, judicandas esse probabiles et satis
validas accusationes, non eas quibus uti ctiam contra innocentes
liceat, scd quas non nisi in peccantes dicere possimus: at his neg-
lectis Lysimachus orationem nihil ad crimen pertinentem recitavit.
Opus enim erat eum et sermones meos indicare, quibus familiares
corrumpam, et discipulos nominare qui ex mea consuetudine facti
essent nequiores: nunc vero neutrum horum fecit, sed justissima
omnium accusatione praetermissa vobis facere fucum conatus e'st.
Ego autem unde par est et aequum, ex his ipsis nempe defensionem
meam exornabo. Et orationes quidem paullo ante legimus vobis,
eos autem qui me a pueris ad senectam usque usi sunt proferam,
proque iis de quibus dicam testes ex vobis ipsis excitabo eos qui
mihi coaetanei vixerunt. Primi igitur ad me accesserunt Eunomus
et Lysithides et Calippus‚ post hos Onetor, Anticles, Philonides,
Philomelus, Charmantides. Atque hos omnes civitas aureis coronis
donavit, non profecto ut alienorum cupidos, sed ut viros bonos et
qui sua multa in civitatem insumpsissent. Apud hos quo me vultis
officii gradu collocate: nam ad rem quidem praesentem quod atti-
net, id omnino mihi commodum accidit. Sive enim putetis me con-
siliarium et magistrum horum fuisse, gratiam mihi jure potiorem
habebitis quam iis qui in Prytaneo ob virtutem aluntur : nam horum
quisque unum se praeclarum virum exhibuit, ego vero tantum nu-
merum quantum vobis nuper exposui. Sive eorum facinorum nulla
ego cumillis exstiti causa, sed iis tantum sodalibus et amicis usus
sum, sufficientem mihi hanc contra eam quam patior accusationem
puto apologiam: si enim praemio ob virtutem donatis placui, cum
sycophanta autern non consentio, qui merito judicer familiares cor-
rumpere? Alioqui ego omnium miserrimus essem, si, quum caeteri
homines ex studiis et societatibus alii quidem malam alii bonam
famam consequantur, ego unus hoc argumento non me satis pro-
barem, sed postquam cum viris tantis convixerim, meque inculpatum
usque ad hanc aetatem exhibuerim, similis denique eorum videar qui
ob alias societates et studia in criminationes incurrunt. Libenter
autem cognoscerem quid essem passurus, si quis mihi talis farni-
liaris fuisset qualis meus accusator, quandoquidem ego, qui uni—
versum genus, hujusmodi hominum odio persequor iisdemque in-
vicem sum invisus, in hoc tamen discrimen deveni. Atqui ne ille
quidem merito me laedet sermo, quem forte nonnulli qui mihi prorsus
sunt *infensi de me dicere audebunt, quod iis nimirum quos nomi-
navi ita tantummodo usus sim ut cum iis colloqui quidem sim con-

