‘226 ISOCRATIS

sunt, timeo ne id sacci-e videar quia mihi desint argumenta pro
controversis.

‘26st 17. His igitur relictis, jam ad illos convertar qui quidem
philosophiam non contemnunt, multo vcro acerbius eam calumnian-
tur, improbitatesquc corum qui sophistas se dicunt, sed aliud quid
faciunt, conferunt in cos qui nihil cum illorum studiis commune
habent. Ego autem non pro omnibus qui se posse docere profi-
tentur verba faciam, sed pro iis qui merito hac opinione fruuntur.
Puto autem me aperte ostensurum vituperatores nostros longe a
veritate aberrare, si volueritis ad finem usque audire quae dicam.
Ac primum quidem definire opus est quid spectantes quidve con-
sequi volentes audent quidam peccare: si enim haec recte comple-
ctemur, mellus cognoscetis vera ne sint an falsa quae nobis adscri-
buntur crimina. Ego igitur voluptatis aut lucri aut honoris causa
omnes omnia agere dico: ultra haec enim nullam cupiditatem homi-
nibus accidere video. Quod si haec ita se habeut, reliquum est ut
consideremus, quid horum nos consequemur adolescentes corrum-
pendo. Utrum laetabimur videntes an etiarn audientes eos esse
pravos atque tales a civibus judicari? Quis vero ita durus est, qui
non angeretur hujusmodi patiens accusationem? Enimvero neque
suspiceremur neque magno in honore haberemur, si tales discipulos
nostros emitteremus; immo longe majori contemptui ac odio esse-
mus quam qui aliis improbitatibus sunt obstricti. Sed fac ista nos
despicere, non profecto maxima stipendia acciperemus si ita insti-
tutionem moderaremur. Puto videlicet hoc omnes cognoscere,
sophistae mercedem pulcherrimam ac maximam accidere, si disci-
pulorum quidam boni honesti ac frugi evadant optimaque apud
cives opinione utentes: hi enim multis injiciunt cupiditatem ejus-
dem scholae, improbi autem etiam eos qui se prius· in disciplinam
tradere cogitaverant avertunt; ut plane nemo quid in his sit melius
non videat, quum res tam lato intervallo inter se differant.

26f³⁶ 18. Sed enim fortasse aliquis ad haec dicere audebit plures
homines propter incontinentiam iis quae ratio suadet non acquie-
scere, sed utilitate contempta ad voluptates proruere. ⁷ Ego vero
fateor et alios multos et nonnullos etiam qui se sophistas profitentur
hoc esse ingenio. Sed tamen ne horum quidem quisquam est ita
intemperans, qui velit etiam discipulos esse tales: nam volupta-
tum quidem quae ex incontinentia illis acciderent ipse particeps
esse non posset, famae vero quae ex improbitate eorundem confla-
retur plurima parte frueretur. Deinde quosnam corrumperet vel
quomodo comparatos reciperet discipulos? Nam et hoc quaerendum
est: num scilicet male jam moratos et pravos? Quis vero, quae
proprio ingenio novit, ab alio discere queat? Sed dicetis, recipiet
corrumpendos bonos et honestorum studiorum cupidos Verum ne

