340 lSAEI

esset compos. Ante omnia itaque dispiciendum vobis est, num [Ni-
costratus] testamentum scripserit, tum si scripserit, rectene sapiens
scripserit an desipiens. Aientibus enim adversariis testamentum
esse relictum, nobis contra negantibus, ecqui decernetis a delirante
scriptum esse, priusquam certo constiterit de hoc quod testamen-
tum scripserit? Videtis, quam difficile sit deprehendere, num vera
dicant hi qui ex titulo donationis testamentariae hereditates petunt:
cognationis autem ex titulo petentes nil habent opus ut testes produ-
cant‚ad docendum dejure, quod iisest‚hereditates petendi—constat
enim inter omnes defuncti cujusque bona ad proximos in sanguine
devenire —‚ deinde non illae solummodo leges quae jura cognato-
rum definiunt, sed hae quoque quae de donationibus per testamenta
faciundis praecipiunt, secundae sunt cognatis, vetantes quenquam
bona sua cuiquam dare, aut prae senio delirantem aut furiosum per
valetudinem aliisque de causis quas vos ornnes tenetis; cognatione
autem ut quisque proximus est, ita defuncti bona adit et suscipit,
quaecunque defuncti conditio, sive sana ei mens, sive aegra fuit.
Praeterea testamentis non potestis fidere, nisi per interventum te-
stium, a quibus facile factu est ut decipiamini—nam si testes nulli
fallaces essent ab iisque vos falli si negatum esset, eccur institutae
et in usu fori essent actiones exceptoriae de falsis dictis testimoniis?
-, cognatione autem fidere vobis licet per vosmet ipsos; cognati
enim de hereditatibus ex illarum legum praescripto certant, quas
ipsimet vos sanxistis. Etiam ad hoc vos mentem attendere velim,
judices: adversarii, ex titulo testamentariae donationis hereditatem
Nicostrati petentes, si tam familiariter usi Nicostrato fuissent ut ea
de re inter omnes constaret, non consequeretur quidem ex eo planis-
sime Nicostratum illis bona sua legasse, foret tamen multo tum spes
probabilior illos tabulis testamenti fidem oratione sua esse adstru-
cturos3 complures enim visi sunt, quod animo a cognatis essent
alieniore, amicos iis praetulisse nulla secum necessitudine sanguinis
conjunctos: jam vero constat hos adversarios nostros Nicostrato
nullo plane pacto conciliatos fuisse: neque enim ei contubernales
suerunt neque familiares neque in eodem ordine aciei steterunt. Quia
bus de rebus omnibus testes ad vos produximus.

5. Quod autem hac in re palmarium est, et in primis impudentiae
Chariadis obloquitur, expendite. A quo Nicostrato Chariades he-
redem se fert testamento scriptum, eum Nicostratum idem Charia-
des neque defunctum extulit domo neque rogo imposuit neque ossa
ejus legit, sed ista omnia justa aliis hominibus a Nicostrato alienis—
simis peragenda permisit: ecqui jam non sit ille dignus quem faci-
norosissimum atque sacrilegio contaminatissimum appelles, qui,
cum justorum omnino nihil defuncto fecisset, postulare tamen non,
dubitet ut ad ejus hereditatem admittatur? At enimvero, quanquam

