30 ISOCRATIS

tissimum differre, et ab ineunte aetate liberaliter educatos nec ex for-
titudine nec opibus nec aliis id genus bonis dignosci, sed ex oratione
potissimum perspici, eamque institutionis cujusque nostrum signum
esse certissimum et evidentissimum, quique oratione praeclare utan-
tur, eos non in suis duntaxat urbibus auctoritate valere, sed apud
exteros etiam honorari. Nostra igitur urbs caeteris bominibus tum
sapientia tum eloquentia tantum antecelluit ut ejus discipuli sint
aliorum praeceptores, id consecuta ut nomen Graecorum nonjam
nationis et gentis sed rationis et mentis argumentum esse videatur,
Graecique hi potius vocentur qui eruditionem nostram perceperunt
quam qui in eadem Graecia nati sunt.

14. Ne vero videar ‚in partibus immorari de totis rebus me dictu-
rum professus aut haec celebrandae nostrae urbis causa ob bellicarum
laudum inopiam attulisse, propter eos haec dicta sint qui rebus hu-
jusmodi gloriantur3 arbitror autern majores nostros non minus ob
res [bello] gestas quam propter caetera beneficia, esse honorandos.
Nec enim parva neque pauca nec obscura certamina subierunt, sed
multa et acria et magna, partim pro patriae defensioue, partim ad
libertatem aliorum tuendam : nunquam enim ab omni memoria desti-
terunt urbem suam praebere communem et Graecos ab injuriis quovis
tempore vindicare. Quamobrem etiam sunt qui nos accusent
tanquam non recte consulentes, qui colere imbecilliores soleamus,
quasi ea verba non cum iis faciant qui nos laudare volunt. Nec
enim, ex inscitia quantum societas potentiorum ad securitatem prae·
staret, rationem hanc secuti sumus3 sed, quum aliis longe melius
sciremus qui harum rerum eventus esse solerent, tamen imbecillio-
ribus etiam neglecta utilitate maluimus opitulari quarn potentioribus
privatae utilitatis gratia adjutores esse injuriarum.

15. Cognosci autem ex eo et consuetudo et potentia nostrae urbis
poterit, si eos protulerimus qui nostram opem implorarunt. Ac
supplicationes vel recens vel parvis de rebus factas omittam ε’ὀίιι ᾗ
autem ante Trojana tempora —— inde enim fidem jure petunt qui de
patrio jure contendunt —venerunt et Herculis liberi, et paulo ante
illos Adrastus Talai filius, rex Argivorum: nam is quidem in expe·
ditione Thebana clade accepta, quum sub Cadmea caesos ipse tol-
lere non posset, a nostra urbe petiit ut communis sortis miserti
opem ferrent neque occisos in praeliis jacere insepultos aut vetus
institutum et patriam legem aboleri paterentur3 Herculis autem
liberi hostem Eurystheum fugientes, despectis urbibus caeteris ut
quae ipsorum calamitatibus mederi non possent, nostram civitatem
solam eam esse putarunt quae justam gratiam referret pro iis bene-
ficiis quae pater in universum genus mortalium contulisset. Hinc
facile perspicitur nostram urbem tum etiam dignitate imperatoria
fuisse praeditam et nunc non injuria contendere de principatu.

