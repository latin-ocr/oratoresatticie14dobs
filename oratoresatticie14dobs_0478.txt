466 LYCURGI

aperte indicat se ita paratum esse ut nihil faciat eorum quae conve·
niant bonis viris, quocirca jure de eo tum vos tum deos vindicaturi
ultionem sumetis. Cupio autem vos audirejusjurandum. Recita
scriba.

JUSJURANDUM.

Honestum sane, judices, et sanctum est jusjurandum. Ergo praeter
hoc omnia fecit Leocrates. Atqui qui quisquam poterit esse impurior
aut magis esse patriae proditor? Qua vero ratione arma quisquam
majori ignominia affecerit, quam si accipere nolit hostesque juvare?
quo autem astitem suum et aciem non dereliquerit, qui non exhi-
buit corpus suum imperatori in aciem ordinandum? quo modo vero
pro sanctis et sacris pugnavit, qui nihil periculi sustinuit? Qua
autem majore patriam suam proditione prodere potuit, quam hac?
quantum enim ad ipsum attinet, destituta sub hostium potestatem
venit. Hunc ergo non occidetis omnium injuriarum reum? Ecquos
igitur punietis? qui unum quoddam ex iis multis quorum iste reus
est commisit? Facile ergo erit apud vos in magnis delinquere, si
videamini ob minora delicta graviore irarum aestu fluctuare.

19. Hoc insuper vos discere opus est, viri, quod firmamentum
status reipub. popularis est jusjurandum. Tria enim sunt per quae
respubl. consistit, princeps, judex, et privatus. Horum igitur qui-
libet hanc fidem dat. Merito: plerique enim qui hominibus impo-
nunt latuere nec a praesentibus periculis absoluti fuere, verum
etiam alio tempore insontes ab delictis hisce permanent; deos autem
neque pejerans aliquis fefellerit neque poenam ab ipsis impenden-
tem aut supplicium evaserit, at si non ipse, liberi ejus tamen et
omne genus pejerantis in magna discrimina et infelicitatem incidit.
Proinde,judices, hanc fidem firmarunt hocque se foedere et jure-
jurando obstrinxerunt apud Plataeas Graeci, quando junctis copiis
pugnaturi erant contra Xerxis vim, non ab sese invenientes, sed
imitantes consuetum apud vos jusjurandum. Quod auditu dignum
est: etenim quum antiqua sint tunc temporis facta, exiliter tamen
scriptis in literis illorum virtutem videre est. Lege ergo mihi
ipsum. ’

JUSJURANDUM.

Haud anteferam vitam libertati, neque duces deseram neque viventes neque mor-
tuos, sed socios qui in praelio occubuerint omnes tumulo condam. Ac si vicero
praelio barbaros victoriamque obtinuero, earum urbium quae pro Graecia dimicarunt
nullam sedibus pellam, eas vero quae pro barbaro stare maluerunt omnes decimabo :
templorumque a barbaris incensorum ac dejectorum nullum denuo exstruam omnino,
sed monumentum posteris sinam relinqui barbarorum impietatis.

Adeo ergo ferventi studio,- judices, in hoc permanserunt omnes,
utet deorum 'benevolentiam secum habuerint adjutricem: atque,

