'301 lsOCItA'i'ls

Nam alii familiis semideorum inquirendis aetatem contriverunt,
alii de poetis aliquid meditati sunt, alii res in bellis gestas conge-
rere voluerunt, alii in responsionibus et interrogationibus sunt
versati, quos a contradicendi studio Antilogicos appellant. Sed
immensi negotii fuerit omnes orationum formas enumerare: ejus
igitur quae mea interest mentione facta, coeteras omittam. Sunt
enim qui nec ea quae diximus ignorent, sed orationes eas scribendas
susceperint, quae non de privatis negotiis agunt, sed de statu Grae-
ciae et rerumpublicarum, et quae in maximis celebritatibus recitentur;
quas nemo est quin carminibus, quae musica ratione ac numeris
constant, quam forensi dictioni similiores esse fateatur. Nam et
sermonis genus habent magis poeticum et majorem rerum varieta-
tem continent, et argumenta elatiora magisque nova consectantur,
atque etiam tota oratio aliis figuris illustrioribus et pluribus ador-
natur. Quae qui audiunt non minore voluptate afficiuntur quam si
recitationi poematis interessent, ac multi exsistunt qui eadem di-
scere cupiant, existimantes qui in hoc genere excellant, eos multo
sapientiores et meliores esse ac plus prodesse posse quam probatos
etiam causidicos. Quippe qui sciant hos cupiditate facessendi
aliis negotia litigandi peritiam sibi peperisse, illos ex earum oratio-
num quas modo dicebam studio facultatem eam consecutos; eos
qui litium jura perdidicerunt eo die duntaxat ferri posse quo causas
agunt, hos in omnibus congressibus et omnibus temporibus in pretio
haberi et bonos viros perhiberi: praeterea illos, si semel atque
iterum in judiciis conspiciantur, in odium et reprehensionem incur-
rere; hos, quo saepius et cum pluribus congressi suerint, eo majore
in admiratione esse: ad haec causidicos illam orationis excellentiam
minime posse assequi, hos, si vellent, forenses etiam orationes facile
habituros. Haec illi reputantes et hanc studiorum sectam longe
praestantiorem rati, ejus eruditionis participes fieri volunt: id quod
mihi quoque non detrectatum fuit, sed magnam et gratiam peperit
et celebritatem.

19. De mea igitur seu facultatem dicere vultis seu philosophiam
seu exercitationem, simplicem veritatem audivistis. De me ipso
autem legem feram etiam graviorem quarn de aliis, et aliquid auda—
cius quampro aetate mea dicam. Peto enim non modo, si noxiis
orationibus operam do, ne mihi quicquam veniae detis sed, nisi in
talibus elaboro in qualibus nemo alius, ut maximis suppliciis me
afficiatis. Neque vero tarn confidenter haec jactarem, nisi vobis eas
etiam ostensurus essem, ut quid intersit facile perspiciatis.

20. Sic enim se res habet. Ego pulcherrimam et justissimam
defensionem eam esse duco, quae quam fieri potest certissimejudi-
cibus demonstrat eas res, quibus de rebus suffragia sunt ferenda,
ut ne in errorem inducantur aut dubitent utri vera dicant. Quod

