AD PHILIPPUM. 59

30. Contentus essem haec jam dixisse,nisi quiddam non oblivione
sed verecundia retardatus omisissem, quod nunc mihi dicendum
censeo: nam et tibi profuturum, et officii mei id esse puto, ut pro
consuetudine mea quae sentio libere dicam.

31. Animadverte esse qui te criminentur ex iis qui et tibi invi-
dent, et suas civitates perturbare solent, et aliis pacem communem
existimant, suis vero privatis rebus bellum: hi igitur caeteris rebus
neglectis omnibus de tua potentia dicunt, eam augeri non ad eri-
gendam Graeciam sed ad eandem opprimendam, teque jam longo
ternpore nihil aliud nisi nobis universis insidiari, ac profiteri quidem
te Messeniis opem laturum, revera autem id machinari ut Phocensi-
bus rebus constitutis Peloponnesum subigas; ac Thessalos quidem
et Thebanos et omnes Amphictyoniae participes te ducem libenter
secuturos, Argivos autem et Messenios et Megalopolitas aliosque
multos belli tibi fore socios ad delendos Lacedaemonios3 quibus
rebus confectis, facile te etiam reliquos Graecos superaturum. Haec
illi dum nugantur et satis scire se dictitant et verbis omnia celeriter
evertunt, multis fidem faciunt, his praesertim qui eorundem malorum
cum nugatoribus illis cupidi sunt, deinde iis qui de statu reipublicae
nihil ipsi prudenter cogitant, sed plane stupent magnamque gratiam
illis habent qui se sollicitos esse ac eis timere simulant; huc et illi
accedunt, qui proniores sunt ad suspicandum te> insidiari Graecis
crimenque illud'cupiditate non indignum putant: qui tantum absunt
a sapientia, ut ignorent, una eademque oratione alios laedi, alios
ornari. Quod hic quoque usuvenit; si quis enim dicat Asiae regem
Graecis insidiari et apparasse bellurn contra nos, nibil de eo mali
dixerit, sed id effecerit ut ille fortior et praestantior haberetur; si
cui vero ex posteris Herculis, qui totam Graeciam beneficiis affecit,
tale crimen inferret, eum maxima ignominia afficeret. Quis enim
non indignetur et aegre ferat, si quis iis insidiari putetur, pro quibus
auctor generis ejus suscipere pericula voluit, neque benevolentiam,
quam ille posteris suis reliquit, conservare conetur, sed his neglectis
res probrosas et pravas expetat?

32. Quibus consideratis non tibi committendum est ut talem de
te suboriri famam patiaris, qualem inimici de te spargi student,
amicorum autem nemo est quin reclamare et refutare audeat. Quid
autem tibi expediat, ex horum utrorumque sententiis maxime veris-
simeque perspicies

33. Fortassis igitur existimes pusilli animi esse maledicorum et
nugatorum et eorum qui illis aures praebent ullam rationem habere,
praesertim si tibi sis nullius delicti conscius. Verum contemnenda
multitudo non est, neque omnium approbatio parvi aestimanda; nain
ea demum vera gloria est etmawa, eum te tum tuis majoribus digna
rebusque gestis, si effeceris ut Gracci eodem sint erga te animo, quo

