ISOCRATIS
DE PACE VEL SOCIALIS.

—-—-

ARGUMENTUM
[NCERTO AUCTORE.

Missus Chares ad Arnpipholim, quae tum libera suique juris erat, subigendam (nam
et Lacedaemonios afflixerat clades Leuctrica, et Athenienses parum poterant), quum
se illius urbis quovis tempore facilc potiturum crederet ac veteris potenti&² Athe-
niensibus restituendae cupidior esset, Chios ct Rhodios caeterosque socios bello
adortus, et illis resistentibus victus est, ita ut inops consilii nesciret quo se verteret:
nam, si omissis illis Amphipolim petiisset, ipsi Atticam invasuri erant ad ulciscendas
injurias. His Athenienses auditis pacem petierunt, quam Chii et Rhodii caeterique
statim dederunt. Et hoc bellum illud est quod Sociale dicitur. Quum igitur indicta
concione de bello componendo deliberaretur, Isocrates iu medium progressus suadet
omissis negotiis non necessariis otium esse complectendum. Bipertita est oratio:
id enim agit, partim ut Chiis caeterisque sociis libertas permittatur, partim ut masis
imperio abstineatur. Contra posteriorem hanc partem fertur Aristides edidisse
orationem qua huic de pace inscriptae contradicit. Haec summa orationis est,
praecipuum argumentum ab utili ducitur, deliberativi generis est oratio quum pax
suadeatur. Quod si quando communi exordio uti cogeris, tractationem tamen pe-
culiarem, ut liic fecit Isocrates, adhibeto; nam illud quidem de maguis rebus,
pace nimirum et bello, deliberatur commune est3 quum autem additur,
tametsi omnes hoc modo exordiri solent, novitas orationi elegantissime
conciliatur.

,-

ALIUD ARGUMENTUM
Ex DIONYslo HALicARNASSEo.

Quisnam vehementius ad colendam justitiam et pietatem, cum singulos privatim
tum publice totas civitates adhortari queat, quam scripta de. pace oratio? Qua
suadet Atheniensibus ne aliena appetant, sed suo contentos esse jubet, et parvis
oppidis tanquam fundis suis parcere, ac socios iu officio beneficiis, nou vi et neces-
sitate, continere, e majoribus autem imitari nou eos qui ante bellum Decelicum
propemodum civitatem evertissent, sed illos qui ante bellum Persicum perpetuum
virtutis studium habuerunt. Ostendit non multitudine triremium aut imperio in
Graecos per vim exercendo rempublicam augeri, sed justis potius consiliis inju-
riisque prohibendis. Benevolentiam Graecorum, quam ad beate vivendum plurimum
conferre existimat, civitati ut concilient in primis hortatur, et ut ad bellum quidem
parati sint et instructi, sed pacis ita studiosi ut neminem ullis injuriis afficiant, quod
neque ad parandas opes neque ad gloriam neque denique ad felicitatem quicquam
tantum conserat quantum virtus et ejus partes3 eos autem qui aliter sentiunt repre-
hendit, qui existiment injustitiam quidem esse callidam, et ad quotidianam vitam
utilem, justitiam vero incommodam et aliis quam his qui ea praediti sint conducibi-
liorem. Equidem ignoro an quisquam orationes vel meliores vel veriores vel magis
philosophiae consentaneas habere possit.

