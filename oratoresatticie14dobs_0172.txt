160 lSOCRATlS

bili cupiditate flagrasse, ut imperio terrestri non contenti, maris
etiarn dominatum desiderarint, iisdemque temporibus et socios no-
stros ad defectionem impulerint, libertatem polliciti, et cum rege de
amicitia et societate egerint, affirmantes se illi omnes Asiae incolas
tradituros; his conditionibus fide utrinque data nobisque debellatis,
quibus jurejurando accepto libertatem promiserant, eos graviore
servitute quam Helotes oppresserunt, eamque regi gratiam retule-
runt ut ejus fratri Cyro natu minori persuaserint, ut cnm eo de
regno armis contenderet, collectoque exercitu Clearchnm ducem
contra eum miserint; frustrati autem in his spe sua et cogniti
quales essent, et omniurn odiis susceptis, bello petiti et tantis turbis
agitati sunt, quantis eos consentaneum est qui et Graecos et barbaros
violarint. Quibus de rebus haud scio plura dicere quorsum attineat,
nisi quod navali praelio tum a regiis exercitibus tum imperatoria Co-
nonis solertia superati talem pacem fecerunt, qua nemo demon-
strare potest neque turpiorem ullam unquam esse factam neque
contumeliosiorem neque Graecorum negligentiorem aut magis eorum
verbis contrariam qui virtutem praedicant Lacedaemoniorum: nam,
quum rex dominos Graecorum eos effecisset, regnum ei et fortunas
omnes eripere studuerunt; postquam vero navali praelio superatos
humiles reddidit, non parvam illi Graecorum partem tribuerunt, sed
omnes eos qui Asiam incolerent, et apertis verbis in literas retule-
runt ut illis suo arbitratu ipse uteretur, nec erubuerunt tales pacti-
ones facere de viris quorum societate usi et nos subegerant et
Graecos in suam potestatem redegerant et in spem venerant Asiae
totius occupandae, sed tale foedus et in suis templis descripserunt et
socios idem facere coegerunt.

40. Ac alios quidem non desideraturos puto longiorem oratio-
nem, quum ex his ipsis abunde intellexisse sibi videantur cujusmodi
urbs utraque in Graecos fuerit: ego vero non in eadem sententia
sum, sed argumentum hoc a me institutum curn alia verba multa
requirere arbitror, tum vero ea quae illorum amentiam demonstrent
qui his quae dicta sunt adversari sunt aggressi: quae quidem facile
me inventurum reor.

41. Nam inter eos qui facta Laconum omnia probant, optimos
quosque et prudentissimos Spartiatarum rempublicam esse lauda-
turos existimo, et, quod ad earn sane rem attinet, in vetere sententia
permansuros, de rebus autem contra Graecos gestis meae orationi
assensuros: qui vero non his modo sed vulgo etiam deteriores
sunt, et, quum nulla de re alia tolerabiliter dicere queant, de Lace-
daemoniis tacere non possunt, sed, si eos immensis laudibus extu-
lerint, se eadem fore gloria censent qua ii florent qui longe illis
copiosiores et praestantiores habentur: hos igitur, ubi occupata loca
esse omnia et ne unum quidem nostrae orationis caput se refutare

