HELENAE LAUDATIO. 131

8. Ne vero id quod facillimum est facere videar, ut in reprehen—
sione aliorum nihil ipse meum proferam, de hac ipsa facere verba
conabor, praetermissis omnibus iis qnae caeteri dixerunt.

9. Orationis autem exordium a primordio generis ipsius ducam.
Nam, quum semidei plurimi a Jove procreati sint, solius hujus
mulieris pater vocari voluit. Et quamvis Alcmenae filium maximi
fecerit, tanto plus tamen honoris Helenae habuit, ut illi robur de·
derit, quod vi caeteros omnes vincere potest, huic pulcritudinem
attribuerit, quae ipsi robori solet imperare. Quia vero non quiete
et otio sed bellis et perieulis splendorem atque excellentiam com-
parari sciebat, nec eorum corpora tantum immortalitate donare sed
ipsos etiam perpetuitate nominis ornare decreverat, alterius vitam
laboribus et periculis plurimis obnoxiam esse voluit, alterius natu-
ram illustrem et expetendam reddidit.

10. Ac primum Theseus, AEgei verbo, reipsa Neptuni filius, visa
ea dum quidem immatura esset adhuc, sed aliis jam nunc praestaret,
usque adeo pulcritudine ejus superatus est is qui alios vincere
solebat, ut, quum patriam haberet amplissimam et regnum tutis-
simum, in illis ipsis bonis absque huJus familiaritate vitam sibi acer-
bam fore putaret; sed quia eorum voluntate quorum erat aucto-
ritas ea potiri non poterat— nam illi et aetatem puellae et oraculum
Delphicum exspectabant -, despecto Tyndarei regno, et Castoris
Pollucisque viribus, et periculis omnibus quae a Lacedaemoniis im-
pendebant neglectis, Aphidnam Atticae oppidum vi raptam pertulit,
tantoque se Pirithoi beneficio qui ejus rapiendae socius fuerat affe-
ctum esse putavit, ut, quum ille ambire Proserpinam Jovis et Ce-
reris filiam vellet eumque ut secum ad inferos descenderet rogaret,
quum dehortando et dissuadendo nihil profecisset, quanquam in
conspectu erat calamitas tamen eum comitatus sit, existimans hanc
mercedem ejus deberi meritis et susceptae uua periculi societati, ne
ulla Pirithoijussa detrectaret.

11. Quod si is qui haec egit vulgaris aliquis fuisset et non vir
excellentissimus, nondum constaret utrum haec oratio laus Helenae
an Thesei potius esset accusatio: nunc inter caeteros illustres viros,
alium fortitudinis, alium sapientiae laude, alios aliis hujusmodi vir-
tutibus caruisse reperias, huic vero soli defuisse nihil, sed virtutem
numeris omnibus absolutam contigisse. Lubet autem de eo dicere
prolixius: nam laudatores Helenae hoc argumento maximam sibi
fidem conciliaturos existimo, si ostenderint amatores et admiratores
ejus, ipsos aliis admirabiliores exstitisse.

12. Nam quae nostra aetate facta sunt, de iis haud injuria nostrum
judicium interponimus, in rebus vero a nostra memoria ita remotis
par nos est illorum temporum prudentibus viris assentiri. Ac pul-
cherrimum de Theseo dicere illud habeo, quod Herculis temporibus
natus ita se gessit ut parem cum illo gloriam consequeretur. Nec

