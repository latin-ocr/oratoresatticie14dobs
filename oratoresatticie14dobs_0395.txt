DE ClRONIS HEREDITATE. :383

ad servorum per tormenta quaesitionem procedi postulamus, aequum
id esse judicantes; hos autem tarn aequam conditionem defugientes
producimus, eoque facto sic demum poscimus ut fidem testibus
nostris habeatis. Cape tu haec testimonia et recita [judicibus]
hisce.

TESTIMONIA.

Quosnam consentaneum est vetusta nosse? scilicet eos qui avo
familiariter usi sunt. Jam hi eo modo testimonii, qui ἀκοὴ [inau-
ditio, fama, relatio] usurpatur, testati sunt. Quosnam porro ne-
cesse est de meae matris in matrimonium elocatione nosse? Nimi-
rum eos quibus illa desponsa fuit, nec non eos qui sponsalibus
interfuerunt. Jam testati sunt Nausimenis necessarii hac de re
una cum patris mei necessariis. Quinam tandem norunt matrem
meam Cironis esse genuinam filiam in domoque sinuque patris sui
Cironis educatam? Hi ipsi qui, quae ego nunc aio, ea in contro·
versiam vocant3 eo enim quod mancipia ad quaesitionem tradere
recusarunt, e quibus harum rerum verae rationes omnium certissime
explorari poterant, ipso facto palam testati sunt se nosse vera esse
omnia quae aio. Quapropter vos utique, judiceS, non nostris testi—
bus, sed horum, diffidetis.

5. Verum praeter haec argumenta sunt nobis adhuc alia quoque
in promptu, unde cognoscatis nos Cironis esse genuinos liberos.
Ciro nempe nos iis modis accepit habuitque, quibus ab avo materno
nepotes accipi atque haberi par et consentaneum est: sacrificium
sine nobis nullum unquam fecit, sed sive minus sive majus offerret
sacrum [minoribus diis majoribusve faceret], ubique locorum atque
temporum ei nos intereramus et sacrum una cum avo peragebamus.
Neque ad talia solummodo arcessebamur, sed etiam per Liberalia
nos secum rus ducebat semper, in spectaculis assidebamns ipsi,
diesque festos apud eum agebamus omnes. Nulli numini addictior
erat, quam Jovi Ctesio [vel Peculio, aut Locupletatori], eique sacra
facere imprimis contendebat: quae sacra faciens neque servum
neque ingenuos alienos admittebat, sed ipse per sese laboribus tum
convenientibus defungebatur3 nos tamen horum sacrorum faciebat
participes, manuum operam illi accommodabamus, in componendis
tignis extisque adjuvabamus aliaque ministeria praestabamus, et ille
inter vota faciendum a (leo precabatur ut prosperam valetudinem,
rem florentem, et quaestus ubertatem nobis quoque largiretur; id
quod eum facere consentaneum quoque erat qui avus nobis esset.
Atqui, nisi nos ,filiae suae liberos duxisset solosque sibi reliquos
factos nepotes, nunquam horum quicquam fecisset, sed hunc sibi
adjunxisset, qui Cironis e sorore nepotem se fert. Vera hoec a me
dicta esse omnia, norunt quidem omniurn certissime avi famuli, quos

