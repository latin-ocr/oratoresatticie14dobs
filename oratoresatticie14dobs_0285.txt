CONTRA LOCHITEM. ‘273

omnium officium est eos odio prosequi et pro communibus hostibus

habere.
12. Illud etiam cogitate, pauperibus nihil esse metuendum ne

fraude circumventi opes amittant, corporum autem injurias omnibus
esse communes: itaque quum fraudatores punitis, divitibus dun-
taxat consulifis, quum vero protervos istos coercetis, vobismetipsis
opem fertis. Quare vos haecjudicia maximi facere decet, acin aliis
contractibus tanti litem aestimare quantum accusatorem consequi
aequum est, sed de injuria verberum ea mulcta irroganda est, qua
soluta reum petulantiae suae perpetuo poeniteat. Quod si facultates
proscribetis eorum qui vires suas civibus verberandis ostentant, et
nullum aliud satis grave supplicium esse putabitis iis, qui corpora
violantes pecuniis mulctati fuerint, bonorum judicum officio functi
eritis: nam et de hoc ipso negotio recte statuetis, et cives alios mo-
destiores efficietis, et vestram ipsi quoque vitam in tuto collocabitis.
Decet autem prudentes judices, in alienis causis disceptandis aequi-
tate observanda, suis interim quoque rebus prospicere.

13. Ac nemo vestrum, eo quod pauper sum et homo plebeius,
propterea quicquam de litis aestimatione detrahendum censeat. Nec
enim aequum est minora supplicia constitui de injuriis hominum ob-
scurorum quam nominatorum, neque deteriores judicandi sunt pau-
peres quam opibus affluentes. Nam vos ipsos ignominia notabitis,
si de civibus ita statuetis. Omnium praeterea iniquissimum fuerit,
in populari republica non ornnes eadem consequi, et ad magistratus
quidem patere nobis aditum velle,jure autem legumque praesidiis
nos ultro ipsos spoliare, atque in praeliis aeque omnes ad tuendum
civitatis statum velle oppetere, in ferenda autem sententia ditioribus
plus tribuere. Neque vero, si quidem sapitis, sic erga vos ipsos
affecti eritis, neque docebitis adolescentes contemnere multitudinem
civium, neque tales causas a vobis alienas esse judicabitis, sed sic
unusquisque pronuntiabit, quasi sua res ageretur. Nam aeque orn-
nes laedunt qui legem pro corporis nostri defensione latam concul-
care audent. ¹

14. Quare, si sapitis, alii alios cohortati Lochitae vestram iracun-
diam ostendite, quum intelligatis omnes istiusmodi legum quidem
esse contemptores, quae vero hic decernuntur, ea habere pro legibus.

15. Ac ego quidem de re dixi ut potui: quod si advocatorum
aliquis habet in quo mihi patrocinetur, progressus ad vos dicat.

