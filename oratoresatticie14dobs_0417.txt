DE ARISTARCHI HEREDITATE. 405

omnium istaec probabuntur? Ego equidem hoc certissime teneo
neque Xenaenetum neque alium quenquam docere posse hereditatem
hanc ad matrem meam nil quicquam pertinere, quam ei frater De-
mochares reliquit: quodsi tamen nihilominus contra audeant hiscere,
jubete illos et legem illam edere secundum quam facta sit Aristar.-
chi [junioris] adoptatio, et eum nominare qui adoptavit. AEquum
enim id est. Atqui probe novi eos non facturos neque posse facere.

6. De his itaque, quod hereditas haec matri meae de jure com-
petat et a principio inde ejus fuerit, et quod mater mea per summum
nefas ejus usucapione ab his exclusa sit, arbitror me satis disputasse
atque planam evictamque rem dedisse tum per ea quae disputavi
tum per affirmationes testium et denique per legum sanctiones.
Verum hi ipsi [adversarii mei] sibi conscii sunt a se bona haec per
nefas teneri, et injustitia ipsis sua tam est liquida et perspicua ut,
tutum non arbitrantes se solo illo niti argumento quod Aristarchus
legitime adoptatus sit, etiam adhuc aliud sibi praesidium circurn-
spiciant, patrem scilicet aiunt suum hujus hereditatis ergo mulctam
in foro irrogatam de peculio suo dependisse; quo perfugio hoc
nempe quaerunt ut, si satis firmum praesidium in adoptatione Ari-
starchi minus sit neque hactenus videantur bona nostrajure optimo
tenere, saltim tamen ex altero illo titulo aeris depensi jus aliquale
hereditatem illam pro arrha quasi retinendi ipsis accessisse videatur.
Ego vero, judices, etiam hoc eos mentiri, planum vobis faciam‘
Nam si sors haec aere alieno oppressa fuisset, quam aiunt fuisse,
non hi profecto pro illa sorte luissent de suo— neque enim com-
petebat hoc ipsis, sed illis quibus jus et potestas erat matrem meam,
ut virginem heredem factam, sibi in matrimonium deposcendi,
ejusque adjudicationem a judicibus impetrandi; hos oportebat de
alieno aere reluendo providere —‚ neque profecto Aristarchum in
ejusmodi sortem obaeratam immisissent, a qua emolumentum quidem
ablaturi erant nullum, damna autem ingentia. Alii quidem, quibus
res domestica pessum ierit, operam dant ut liberi sui alienas in domos
emancipentur, ut exsortes infamiae fiant ejus qua patres perculsi
fuissent: hi autem, scilicet, in substantiam obaeratam ultro semet
ingerunt, ut non solum alienis debitis satisfaciant, sed etiam bona
ipsi sua perdant. Alia omnia. Nolite credere, judices. Nugae
hae sunt et praestigiae.. Sors haec aeris alieni erat exsors et soli matri
meae de jure competebat: hi autern, a cupiditate sua stimulati
nummos et opes coacervare gestiente, haec omnia sibi commenti et
machinati sunt quo matrem meam jure bonisque suis defraudarent.

7. Erit forsitan in numero vestm, judices, qui miretur, cur bonis
nostris per tam longinquum temporis spatium exclusi tacuerimus et
nunc demum ea postulatum veniamus. Ego vero aequum haud
censeo esse nos ideo causa cadere aut jura nobis nostra imminui,

