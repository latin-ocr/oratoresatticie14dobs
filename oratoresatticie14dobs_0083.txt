ARCHIDAMUS. 71

xime floreret, eversa extrema quaeque perpessa fuerit ne audiens esset dicto barba·
rorum. Monet ut praesentia perferant et de suturis bene sperent, quum tales cala-
mitates a civitatibus emendari sciant prudenti constitutione reipubl. et peritia rei
militaris, quibus Sparta reliquas urbes superabat. Censetiis potius curn quibus bene
agatur quam ipsis rebus suis adversis pacem expetendam, quum nova molientibus
spes sortunae melioris proposita sit: nam, si discrimen subeant, partas opes ab eis
posse conservari. Praeterea multis aliis praeclaris operibus commemoratis, quae cla-
rissimi cives publice privatimque in bellis ediderint, colligit quantum dedecus sus-
cepturi et in quantum apud Graecos crimen sint venturi, sin arma ceperint, asserit
eis ab omni parte auxilia praesto esse futura, a diis immortalibus, a sociis, ab uni·
versis hominibus, qui Thebanae potentiae incrementis invideant3 denique ostensa
confusione et tumultibus quibus urbes Graecae Boeotis rerum potientibus agitentur, ut
nihil horum eueniat nec ulla spes incolumitatis alia relinquatur, urbem eos deserere
jubet, docetque uxores et liberos caeteramque turbam in Siciliam et ltaliam et reliqua
loca eis amica mitti, ipsos vero castello aliquo munitissimo occupato et ad gerendum
bellum opportunissimo hostes summis viribus terra marique persequi oportere.
Nullum enim exercitum ausurum esse collatis signis cum viris Graeciae bellicosissimis,
qui vitam vilissimam censeant, et quibus justa ira et causa honestissima eam ne·
cessitatem imposuerit, dimicare. Haee ego non tam Lacedaemoniis, quam aliis quo-
que Graecis atque adeo hominibus universis, eum suadere dixerim longe melius quam
omnes philosophos, qui summum vitae bonum in virtute et honestate ponunt.

l. VESTRUM aliqui fortasse mirantur cur ego, qui hactenus in-
stituta nostrae urbis ut haud scio an quisquam alius meorum aequa-
lium servavi, tantam mutationem fecerim, ut, quibus de rebus se-
niores verba facere verentur, de iis ego adolescens sententiam dicere
aggrediar. Ego vero, si quis alius eorum qui apud vos concionari
solent pro dignitate reipublicae dixisset, longa silentia fecissem:
nunc, quum videam alios hostium imperatis patrocinari, alios non
fortiter adversari, alios prorsus obmutuisse, surrexi ut quod his de
rebus sentio exponerem, id nimirum turpe esse ratus si, ut propriam
meae vitae rationem teneam, rempublicam contra dignitatem suam
decernentem despexerim.

2. Quod si de aliis quidem rebus decet adolescentes conticere,
bellum certe vel suadere vel dissuadere iis maxime convenit ad qnos
periculorum pars maxima redundabit, quum praesertim quid facto
sit opus videre atque intelligere in medio sit omnibus positum. Nam
si exploratum esset, seniores de omnibus rebus rectissime judicare,
adolescentes autem ubique falli et hallucinari, non immerito nobis
dicendae sententiae jus adimeretur: sed quum non annorum spa-
tium, sed ingenium et diligentia, in causa sit, ut alios alii prudentia
superemus, nonne utriusque aetatis periculum faciendum est, ut ex
omnibus iis quae dicta fuerint vobis deligere liceat utilissima?
perabsurdum autem esse judico, si qui sunt qui censeant nos quidem
terra marique exercitibus cum imperio praeesse oportere, ubi non
nisi magna clade reipubl. delinquitur: dicere autem quae sentiamus
ubi totius rei judicium et potestas penes vos est, non oportere, ubi
si scopum attigerimus utilitas publice ad omnes, sin impegerimrm,

