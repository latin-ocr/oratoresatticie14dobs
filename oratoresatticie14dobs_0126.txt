114 lsOCRATls

38. Quare si me quidem audire volueritis, vos ipsos repudiatis
omnino inanibus consiliis in consilium adhibebitis, et rempubl. sin-
gulari studio complexi prudenter indagabitis, quidnam illud sit quod
ambas urbes, nostram inquam et Lacedaemoniorum, eo provexerit,
ut ab exiguis profectae initiis Graecis imperarint‚ ac deinceps in im-
mensum aucta potentia prope funditus excisae fuerint: quasnam
item ob causas Thessali, maximis opibus acceptis et optimo amplis-
simoque praediti agro, eo redacti sint ut nesciant quo se vertant,
Megarenses autem, quum opes eorum per se parvae ac tenues sint,
quumque neque agrum habeant neque portus neque argentifodinas,
sed saxa excolant, amplissimas facultates inter omnes Graecos para-
rint; ac illorum quidem arces semper alii quidam teneant, quum
ultra tria millia equitum habeant et parmatos innumeros, hi autem,
quum parvae eorum copiae sint, suam rempublicam suo arbitratu
administrent3 adhaec, cur illi bella intestina gerant, hi, quum intra
Peloponnenses et Thebanos et nostram urbem habitent, in pace
perpetuo vivant. Nam si haec et quae hujus generis sunt animo
percurreritis‚ intemperantiam et superbiam malorum, modestiam
bonorum exstitisse causam reperietis: quam vos in privatis rebus
laudatis, et ejus studiosos maxime in tuto esse et reliquis civibus
praestare creditis, sed a republica removendam esse ducitis. Decet
autem virtutes exercere et aversari vitia non privatos homines dun*
taxat, sed civitates etiam ac multo quidem magis. Nam homo
sceleratus atque impius fortassis obierit priusquam det scelerum
poenas, urbes vero, quae quodammodo immortales sunt, nec divinam
nec *humanam animadversionem effugiunt.

39. Haec igitur consideranda sunt, nec iis auscultandum qui,
dum in praesentia grata etjucunda dicant, posteritatis nullam ratio-
nem habent, quique se populo studere profitentur, quum totam
rempublicam evertant: nam olim etiam istud hominum genus,
suggestus et concionum dominatione ac regno suscepto, in eam
dementiam urbem perduxit, quae calamitates eas peperit quas paulo
ante commemoravi. Maxime itaque mirum est, vos summos magi-
stratus mandare non illis qui eodem animo sunt quo ii qui rem-
publicam amplificarunt, sed iis qui non alia et dicunt et agunt quam
qui everterunt, quum praesertim sciatis non eo solum praestare
improbis bonos viros quod hi civitatem beatam reddunt, sed demo-
cratiam etiam iis gubernantibus per multos annos neque motam
neque mutatam esse, sub istis parvo spatio temporis bis jam disso-
lutam, et quos tyranni et Triginta illi in exsilium egerant, non per
sycophantas ab exsilio revocatOS, sed eorum ope restitutos qui et
istis infensissimi sunt et ob virtutem celeberrimi.

40. Etsi autem nobis tanta monumenta relicta sunt clareque per-
spicitur quid ex utrorumque gubernatione respublica vel commodi

