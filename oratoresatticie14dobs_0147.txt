HELENA-3 LAUDATIO. 135

runt, sed de optimo judice deligendo non eas minus fuisse sollicitas,
quam de re ipsa laborasse, facile apparet. Considerandum est
autem qualis fuerit et judicium de eo faciendum non e victarum
iracundia, sed ex illarum omnium sententia, quum ejus mentem
prae caeteris delegerunt. Nihil enim prohibet a potentioribus male
accipi etiam innocentesÍ¾ eum autem honorem adipisci, ut qui mor-
talis est dearum judex fiat, id vero contingere non potest nisi viro
laude sapientiae praestantissimo.

22. Miror autem esse quenquam qui male sibi consuluisse illum
putet, qui cum ea vivere decreverit propter quarn multi ex semideis
emori voluerunt. An vero non desipuisset, qui deas de forma con-
tendere sciret, si formam ipse sprevisset nec id maximum donum
existimasset, quod ab illis quoque maximi fieri vidisset?

23. Quis vero conjugium Helenae aspernatus esset, qua rapta
Graeci non secus ac si tota Graecia vastata fuisset indignati sunt,
et barbari ita superbierunt quasi nos ornnes superassent? Neque
vero obscurum est quibus animis utrique fuerint: nam, quum ante
alteri alteris multa crimina intulissent, propter alia nihil moverunt,
ob hanc autem tantum bellum concitarunt, non solum irae magnitu-
dine, sed et longitudine temporis et apparatuum copiis, quantum ad
eum diem nullum fuerat unquam. Etsi autem potestas dabatur
alteris Helena reddita urgentibus malis liberari, alteris ea neglecta
omne deinceps tempus aetatis domi secure degere: neutri tamen
haec voluerunt: sed illi et urbes exscindi et agros vastari siverunt, ne
Graecis eam redderent, hi peregre consenescere et suos nunquam
intueri quarn hac relicta domum reverti maluerunt. Et haec egerunt
non quod vel Alexandrum vel Menelaum tanti facerent, sed alteri
pro Asia, alteri pro Europa dimicabant, existimantes in utra corpus
ejus incoleret, eam regionem feliciorem fore.

24. Tanta certe cupiditas incessit laborum et expeditionis illius
non Graecis tantum et barbaris sed diis etiam, ut. ne filios quidem
suos a Trojani belli discriminibus abesse vellent3 nam, quamvis
praevidisset Jupiter fatum Sarpedonis, Aurora Memnonis, Neptunus
Cygni, Thetis Achillis, tamen eos cohortati caeteris adjunxerunt,
existimantes gloriosius eis fore si de filia Jovis dimicantes occum-
berent quam si periculorum illorum expertes domi consenescerent.
Quis vero miretur eos de suis filiis ita statuisse? quum ipsi dii eo
bello multo acrius et vehementius praeliati sint quam contra gigantes:
nam illos quidem conjunctis viribus propulsarunt, propter hane ipsi
inter sese dimicarunt.

25. Recte autem et illi sic senserunt, et haec mihi grandiloquen-
tia concessa est: nam insigni pulcritudine praedita fuit, qua in tota
rerum natura nihil est augustius nihil pretiosius nihil divinius.
Cujus vires hinc facile intelliguntur: eorum enirn quae vel fortitu-

