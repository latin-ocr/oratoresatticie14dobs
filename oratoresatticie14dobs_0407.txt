DE ASTYPHILI HEREDITATE. 395

si testes adhibeat ejusmodi testamento quarn plurimos, lege veniam
cuique dante cuicunque velit bona sua delegandi.

5. Sed et tempus spectate, judices, quo hi aiunt testamentum
esse scriptum. In procinctu nempe scriptum aiuntesse expeditionis
Mityleneae: quod si verum est, constat Astypliilum futurorum fuisse
prtescium. Quanquam enim saepe versatus est in castris (nam
primum quidem ad Corinthum, deinde in Thessalia, turn Thebano
bello interfuit, denique quocunque locorum mitti copias cerneret, eo
ipse quoque proficiscebatur partes agens lochagi [seu centurionis]),
nunquam tamen illorum temporum omnium testamentum condidit:
in apparatu autem illius ad Mitylenatn expeditionis condidit, scilicet
si his auctoribus credimus; quae expeditio non modo illi postrema
fuit, sed etiam in ea diem supremum obiit. Eccui jam vestrum
omnium credibile videatur, qui Astyphilus toties in castra profi-
ciscens testamentum nullum condidisset, tametsi sciret sibi perinde
inillis omnibus expeditionibus fatalem necessitatem imminere, ei
tum demum neque citius sagacitatem mentis fuisse in prospiciendis
rerum futuris cum eventu fortunae tam consentaneam? nunquam
antea de rerum suarum parte vel minima stans in procinctu consti-
tuerat: jam vero voluntarius ibat in expeditionem, unde vel maxime

’ spes ipsi erat, utpote voluntario, fore ut salvus inde domum rediret :
qui probabile est et ei tum in mentem venisse mox e portu soluturo
ut scriberet testamentum, et fatale quoque fuisse ut domum nou
rediret?

6. Verum adhuc luculentiora dabo, judices, argumenta, quae cer-
tiores vos reddant nil sinceri hosce comminisci. Planum nempe
vobis faciam, hominum omnium Astyphilo unum fuisse Cleonem
iniinicissimum3 quod odium justis de causis susceptum suit tantuin
ut Astyphilus‚ si testamentum scribere voluisset, citius videatur ei
clausulam hanc adjuncturus fuisse, ut cum Cleone ne sermones qui-
dem consereret cognatorum suorum quisquam, quam ut lilium eJus
sibi filium adscivisset atque heredem scripsisset. Thudippus enim
hujus Cleonis pater Astyphili patri mortem atrocitate verberum con-
scivisse dicitur, quae verbe1·ajui·gio super hereditate cernenda inter
illos oborto pater Cleonis Astyphili patri inflixit: tam immaniter
Thudippus Euthycratcm Astyphili patrem fertur tum commulcasse‚
utin morbum incideret Euthycrates a quo paucis diebus post sub-
latus est. Vere hoec a me dici, possent quidem Araphenioruin per-
multi testari qui tum temporis fundos arabant fundis horum fratrum,
Euthycratis atque Thudippi, finitiinos3 sed vereor ne vobis eos prae-
stare disertis verbis de re tanti momenti testantes minus possim.
Hierocles enim ipse, qui Astyphili testamentum penes se ait depo-
situm esse, quanquam vidit cum Euthycrates a fratre tarn saeviter
vapularet, nolit tamen, id quod certissime novi, ea testari, quae si

