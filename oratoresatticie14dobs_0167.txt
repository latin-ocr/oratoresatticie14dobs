PANATHENAICUS. 155

25. Eodemque modo, si de tributorum exactione aliquid dixerint,
respondere poterimus: ostendemus enim nostros civitatum quae
tributa pependerint commodis longe melius consuluisse quarn Lace-
daemonios. Primum enim nullo edicto nostro, sed suo potius
decreto id fecerunt, quum maris imperium nobis offerrent: deinde
non nostrae salutis causa pependerunt, sed ut popularem statum
libertatemque suam tuerentur, neve ad paucorum potentiam summa
rerum revocata in tam ingentia mala inciderent quanta sub decu-
rionibus et violentia Lacedaemoniorum tolerarent. Praeterea nihil
contulerunt ex iis quae ipsi conservatam, sed ex his quae nostra ope
illis relicta erant: de quibus, si vel modica prudentia essent, merito
gratiam nobis habuissent. Quum enim urbes eorum suscepissemus,
partim a barbaris omnino eversas, partim vastatas, eo illas perdu-
ximus ut, quum de suis proventibus parum nobis impertirent, nihilo
pauperiores essent Peloponnensibus nihil tributi pendentibus.

26. Jam quod ad eos attinet qui ab utraque urbe sunt eversi,
quod nonnulli nobis solis opprobrant, ostendemus eos quos illi
nunquam laudare desinunt multo crudeliora perpetrasse. Nobis
enim usuvenit ut quasdam insululas‚ tales utique et tantas ut Graeci
plerique eas ignorent, laederemus, illi autem maximis Peloponnesi
urbibus quae omnibus modis caeteris praecellunt eversis earum opes
ipsi tenent, quas, etsi antiquitus earum nulla merita exstarent, ma-
ximis a Graecis affici praemiis ob expeditionem Trojanam decuisset,
in qua tum pro principibus se gesserunt tum duces miserunt qui
virtutibus praediti fuere, non iis modo quae in plebeiis etiam et con-
temptis hominibus inveniantur, sed illis quae improbo nemini con--
tingere queant. Messena enim Nestorem praebuit omnium sua
aetate prudentissimum, Lacedaemon Menelaum, qui ob modestiam
justitiamque solus meruit Jovis gener esse [et appellari]‚ Argivorum
civitas Agamemnonem non una atque altera virtute praeditum, sed
omnibus quas nominare queas, neque iis mediocriter sed excellenter:
neminem enim ex omnibus inveniemus qui res vel magis officio suo
convenientes vel pulcriores vel majores vel Graecis utiliores aut plu-
ribus laudibus dignas gerendas susceperit. Et his quidem ita sim-
pliciter enumeratis non mirum fuerit a multis fidem derogari, si vero
singula paucis explicentur, omnes me vera dicere fateantur.

27. Equidem perspicere non possum, sed dubito quibus dein-
ceps mihi verbis utendum sit ut recte statuisse videar. Pudet
enim de virtute Agamemnonis tam multa praefatum, nullum ejus
praeclarum facinus afferre in medinm, ne auditoribus ex illorum
esse genere videar qui temere ac insolenter quicquid in buccam
venerit effundunt: contra vero ea quae per digressionem comme-
morantur non laudari solere video sed et molestiam parere, et cum
multos esse qui eas importune usurpent, tum multo plures qui re-

