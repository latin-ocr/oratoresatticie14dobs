‘276 lSOCRATlS ADVERSUS EUTHYNUM.

Niciae amentiam, ut ipse in capitis periculo constitutus alios ca-
lumniaretur, et qui sua tueri non poterat, alienis insidiaretur, et
praeter eos inimicos quos jam habebat, aliorum etiam odia in se
concitaret, atque illos per injuriam accusaret, a quibus, etiamsi frau-
dationem faterentur‚ jus suum consequi non potuisset? ac tum
superior aliis esse studeret, quum nec aequo jure viveret? et quum
ea quae non acceperat luere cogeretur, tunc ea quae non dedisset se
impetraturum speraret? Ac de his quidem haec dixisse sufficiat.

ll. Fortassis autem Euthynus id quod jam ante quoque dixit
repetet, se, si injuriam facere constituisset, nunquam duas depositi
partes fuisse redditurum, et tertiam duntaxat retenturum, sed seu
juste seu injuste agere voluisset, eodem animo de tota summa futu-
rum fuisse.

12. Ego vero vos omnes scire puto, omnes homines, si quid in-
justi moliantur, etiam defensionem simul meditari: quare non mi-
randum est, Euthynum, ut ista dicere posset, hoc modo justitiam
violasse. Ad haec alios etiam ostendere possem, qui pecuniis ac-
ceptis maximam partem reddiderunt, pauca retinuerunt, et in parvis
negotiis fraude sunt usi, in magnis justitiam secuti: quare istud
neque solius Euthyni nec primi artificium est. Cogitate porro, si
vobis fucum fleri patiemini ab istis qui dicunt talia, vos legem latu-
ros esse quomodo fraudare oporteat: in posterum igitur partem
reddent, partem retinebunt. Nam e re eorum futurum est, si, argu-
mento pecuniae redditae usi, poenas non dabunt interceptae.

13. Considerate praeterea, quam facile pro Niciae defensione dici
possint eadem quae pro se affert Euthynus. Quum enim duo
talenta recepit, netno illi praesto fuit. Quapropter, si ei calumniari
libitum fuisset, satis apparet, eum haec etiam se recepisse negatu-
rum fuisse, deque universis eadem verba facturum sic et de ma-
jore pecunia Euthynus in discrimen veniret, et his argumentis uti
non posset.

14. Praeterea nemo queat ostendere, cur Nicias Euthynum accu-
saret& sed intellectu facile est, cur Euthynus hoc modo injurius-
fuerit. Quum enirn Nicias in malis esset, omnes cognati et fami-
liares ejus audierant eum quicquid argenti habuerat deposuisse
apud istum. Intelligebat igitur Euthynus, scire multos pecuniam
apud se esse, quantum vero, id neminem audivisse: quare putabat,
si quid de numero subtraxisset, clam fore; sin totum retineret, de-
prehensum iri. Maluit igitur tantum sumere quantum satis esset,
defensionemque sibi relinqui, quam ne inficiari quidem posse si nihil
omnino reddidisset.

