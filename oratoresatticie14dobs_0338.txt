326 lsAEl

affirmaret se dotem pro muliere accepisse illaque de dote reddenda
caveret, quo facile rursus ei ne esset mulierem, si quando luberet,
a se ablegare; multo etiam plures tum profecto testes (id quod
consentaneum est) despondens advocatos adhibuisset quam is qui
sibi talem mulierem desponderi curaret. Nemo enim vestrum
ignorat, ejusmodi mulierum caritatem penes amantes levem esse
et evanidam, et illusam illorum opinionem paulo post resipiscere,
errorem noscitare, et, quo loco habendae sint meretrices et quanti
faciendae, tandem aliquando cernere. Et nihilominus tamen Nico-
demus‚ aiens sororem a se desponsam, his moribus, indotatam, viro
substantiam habenti tribus talentis aequiparabilem, ait cam despon-
disse uno tantum cum teste et sine pactione dotis; et avunculi
Pyrrhi aiunt se interfuisse sponsalibus iis quibus suus ex sorore
nepos mulierem talem sibi curasset indotatam desponderi. Proh
impudentiam! proh effrenem mentiendi licentiam!

5. Verum non insistit hic eorum audacia. Testati· praeterea qno-
que sunt hi iidem Pyrrhi avunculi se advocatos a nepote interfuisse,
cum ille diem a nata filia decimum festum ageret eique nomen impo-
neret, Hic loci continere me non possum, judices, quominus pro-
dam me gravissime indignari, quod maritus quidem hujus praetensae
Pyrrhi ffliae [Xenocles], uxoris loco atque nomine litem hanc insti·
tuens de hereditate Pyrrhi veluti de patrimonio uxoris (Pyrrhi
enim filiam illa se, quod toties dico, jactat), in libello, quem exhi-
buit petitorium eundem atque accusatorium, uxoris suae Philae
nomen ediderit Philamque curarit in tabulas publicas inseri; avun-
culi autem Pyrrhi, qui decimo ab illius mulieris nativitate die sacris
ideo factis nominisque imponendi ritui se aiunt interfuisse, testati
sint eam a patre ex aviae nomine Clitaretam appellatam fuisse. Cli-
tar-eta enim mater Pyrrhi appellabatur. Miror itaque qui factum sit
ut maritus, octavum jam in annum uxorem domi habens, verum ejus
nomen ignorarit3 et neque a testibus suis id ante hunc diem didi-
cerit, neque socrus ei filiae suae nomenintra tam longinquum tempus
prodiderit, neque socrus frater, hic ipse Nicodemus‚ sed pro aviae
nornine -—-si revera nomen aviae mulieri fuit unquam impositum —- ·
maritus uxori suae nomen Philae curarit in tabulis publicis scribi,
idque in sortitione litis super hereditate bonorum eorum quae uxor
ejus praetendit a patre suo sibi relicta esse. Quid ita? Ipsone
adeo aviae nomine [quod nomen nepti, si fuisset, titulus juris et do-
cumentum ingenuitatis esse potuisset] a patre imposito uxorem
privatum ibat ipse maritus? Non jam liquet,judices, quae hi dudum
ante evenisse aiunt, ea hos nuper demum, dudum post causam hanc
in forum delatam, ex se commentos esse et inter sese comparasse
atque condixisse Τ Neque enim fieri potest neque credibile est, ut
testes quidem ad sacra natalitia concelebrandum atque congratu-

0

