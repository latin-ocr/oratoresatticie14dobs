DE PHILOCTEMONIS HEREDITATE. 363

quidem satis habuere differre atque dissipare, sed etiam ipso Eu-
ctemone tandem vita defuncto, audaciae processerunt eo ut illo intus
in aedibus *adhuc jacente servos custodirent, quo ne quis eorum
quicquam sive duabus ejus filiabus sive uxori nunciaret sive neces-
sariorum cuiquam; pecunias autem et vasa supellectilemque.
Euctemonis adjuvante muliere in domum proximam, cui cum domo
Euctemonis paries idem communis est, exportabant, quarn domum
incolebat quidam horum mercede conductam, Antidorus ille. Et ne
cum filiae quidem venirent uxorque, ab aliis de excessu Euctemonis
certiores factae, sinebant eas intrare, sed claudebant fores, praete-
xentes curam funeris illis haud convenire: vix tandem aperiebant et
mulieres illas admittebant circa solis occasum demum. Ibi ingressae
deprehendebant Euctemonem quidem intus jacentem jam in alterum
diem, id quod famuli affirmabant, domum autem instrumento et
rebus prorsus omnibus vacuefactam horum opera. Jam mulieres
quidem in lavando et componendo cadavere, ut per erat, versaban-
tur; hi autem [necessarii Euctemonis] amicorum et testium turbae
quae eos comitata erat oecos demonstrabant, quam essent exinaniti
et expilati, servosque coram his [Androcle et consortibus] interro-
gabant, quonam supellex et reliquae opes aversae essent. Iisque
respondentibus hos eas in proximam domum exportasse, hi quidem
[Chaerestratus cum sociis] auctores fiebant ut furtum protinus quae-
rerem, prout jus civile potestatem ejus rei facit, poscebantque
servos sibi dedi eos qui exportassent; isti vero [Androcles cum
consortibus] recusabant aequorum justorumque quicquam facere.
Quae ut constet vera a me dici, cape tu scriba istoc et recita.

9. Tantam itaque supellectilem cum domo furtim exportassent,
et pecunias tenerent e venditione fundorum redactas, vectigaliaque
intervertissent atque inter se diribuissent quae per illud tempus
depensa sunt, sperant se reliquis quoque potituros; eoque proce-
dunt impudentiae, ut directum quidem jus praese ferentes et recta
hereditatem petentes haud auderent in forum ingredi, at obliqua
tamen via per obtestationem quasi liberi genuini adessent, qua in
re testati sunt tum per se falsa, tum illis ipsis quae egerunt ipsi
adversantia: nam cum antea scribi horum puerorum nomina in
tabulis apud archontem curassent, alterius ceu filii Philoctemonis‚
alterius ceu filii Ergamenis‚ nunc in obtestatione sua affirmant hos
eosdem filios Euctemonis esse. Quanquam, ne si ab ipso quidem
Euctemone procreati essent, hujus filii atque heredes esse possent,
posteaquam semel ab eo alienam in potestatem emancipati et ab
aliis adoptati fuissent3 id quod hi factum aiunt esse: jus enim
civile non sinit quemquam adoptatum e dom0, in quam adoptatus
fuisset, illam in domum, unde primitus ortus et emancipatus sit,
redire, nisi ea in domo, inquam elocatus esset, filiumex se legitime

