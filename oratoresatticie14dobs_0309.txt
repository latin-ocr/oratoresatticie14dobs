EPISTOLA vni. 297

faciant bonos et justos rerumpublicarum gubernatores, proximum-
que honoris gradum iis tribuant qui civitati ornamento et gloriae esse
possunt: plerique enim, in haec ceu specimen quoddam intuentes,
reliquos cives universos talibus viris similes esse judicant.

4. Fortassis autem dixerit aliquis, si qui beneficium petant, non
rem ipsam tantum esse laudandam, sed ostendendum etiam ipsos
non esse indignos ea re de qua verba faciant.

5. Sic autem haec se res habet. Ego reipubl. administratione et
conc10nibus habendis abstinui, propterea quod et vox et audacia me
deficiebat: non tamen omnino nullus mei usus aut nulla fuit au-
ctoritas, sed me his, qui vestrae caeterorumque sociorum dignitati
ac commodis patrocinati sunt, et consiliarium et adjutorem fuisse
comperietis; praeterea plura verba feci de libertate et jure suo
Graecis restituendo quam omnes isti qui suggestum crebris concioni—
bus contriverunt. Pro quibus vos mihi rebus merito maximam
gratiam haberetis; nam semper bunc reipubl. statum maxime desi-
derastis. Arbitror autem Cononem et Timotheum si viverent, ac
Diophantum si ex Asia redisset, mea causa strenue fuisse labora—
turos, qui vellent ea mihi a vobis tribui quae rogo. De quibus
nescio quorsum attineat plura verba facere : nemo enim vestrum ita
vel adolescens vel obliviosus est, quin collata in vos ab illis beneficia
noverit.

6. Sic autem de hoc negotio rectissime deliberaturi videmini, si
consideretis et quis sit is qui orat et pro qualibus hominibus inter-
cedat. Reperietis igitur me conjunctissimum et amicissimum fuisse
his qui vos et alios summis beneficiis affecerunt, eos vero pro quibus
intercedo ejus generis esse homines, qui nec senioribus et magistratu
praeditis molesti sint, et adolescentes in studiis jucundis et utilibus
et huic aetati convenientibus exerceant.

7. Ne vero miremini me promptius et caeteris copiosius literas ad
vos scripsisse. Nam et filiis nostris obsequi, et illis simul ostendere
cupio, etiamsi rempubl. non attigerint neque imperatores fuerint,
sed mores duntaxat et institutum meum imitentur, fore tamen ut
apud Graecos in pretio sint et magni fiant. Unum adhuc est reli-
quum: si precibus nostris locum dare vobis visum fuerit, ut Agenori
et fratribus ejus significetis, eis mea quoque causa ex quadam parte

ea tribui quae optabant.

