DE MENELCIS HEREDITATE. 319

ac juramentis violatis, meque caeteris, tantilla quamvis sint, spoliare
studet. ‘

13. Ego, ni patrem, cujus esse nuncupatus sum quique me ado-
ptavit, deserere turpe prorsus ac flagitiosum esse existimarem, bonis
ejus cito illi cessissem: nihil enim reliquum est, uti etiam vos per-
cipere autumo. Nunc vero dedecorum inhonestumque hac lege esse
puto, si, quo tempore Menecles pecuniosus fuit, eo meipsum ei in
locum filii adoptari concesserim, deque bonis ejus, ante praedii
venditionem, in domo gymnasiarchatu functus sim et munificentia
utpote filius ejus inclaruerim, militias porro, quae tunc temporis
ordinatae sunt, omnes in tribu ejus ac demo sustinuerim: eo autem
mortuo, si deseruerim domoque ejus liberis orbata abierim, nonne
facinus monstrosum deridiculumque perpetrarim magnamque calu-
mniatoribus meis copiam dederim? Neque haec sola me acuunt ad
agendum istac actione, sed quod homo tarn perditus et vilis esse
videor, quem nemo quidem sanus amicorum adoptasse voluerit,
sed quidam plane delirans, hoc illud est quod me angit.

14. Quare vos omnes oro, viri, et obtestor et supplico, ut me
adjuvetis et huncce testem condemnetis. Planum vero vobis feci
imprimis me Menecli fuisse adoptatum modo quo possit adoptari
aliquis justissimo, neque verbo neque testamento adoptationem
initam esse, sed reapse3 phratores porro et demotas et orgeones
haec testantes praestiti3 eum praeterea tres et viginti annos super·
vixisse demonstravi. Deinde leges citavi, quae copiam filios adsci-
scendi omnibus daut. Adhaec eum vivum coluisse eique fato functo
exsequias reddidisse videor. Iste vero me nunc paterna hereditate,
qualis ea cunque sit, majorve minorve, denudatum it, atque defun-
ctum improlem simul et anonymum facere studet, ut nemo super eo
sacra patria celebret, neque singulis annis ei parentet, sed honoribus
suis eum privet: quae quum ante prospexisset Menecles, donec
suis potiebatur, sibi filium adscivit, quo haec omnia obtineret. Ne-
quaquam igitur‚ viri, istis morem gerentes me nomine hereditario
privetis, id quod adhuc solum reliquum est, ejusque adoptationem
antiquatum eatis: sed postquam negotium ante vos venit et vos
arbitri ejus facti estis, ferte opem nobis et illi qui fato functus est, et
ne despiciatis, per deos et genios vos oro, affectum ab his contu-
melia, sed memores legis etjurisjurandi quod praestitistis et eorum
quae dicta sunt, pro lite justa etjurijurando respondentia secundum

leges decernite.

