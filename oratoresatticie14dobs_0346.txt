334 lsAEl

illegitimam eoque irritam. Quod si ergo PyrrhuS‚ quem fingemus
tantisper filiam reliquisse legitimam, illa filia praeterita Endium pro
filio adoptavit, lex illam adoptationem illegitimam declaravit atque
irritam: sin autem Pyrrhus una cum bonis Endio filiam quoque
legavit eaque conditione adoptatum in bonis Endium reliquit ut
filiam in matrimonio haberet, cur passi vos duo estis, qui Pyrrhi
essetis avunculi, ut Endius bona Pyrrhi a judicibus sibi curaret
attribui, tametsi praetensam illam Pyrrhi filiam in matrimonium haud
duceret? praesertim testati cum sitis ipsi Pyrrhum, sororis vestrae
filium, ipsum vobis morientem demandasse ut hujus natae suae euram
haberetis? At agite, o boni, excusabitis forsitan obliviositatem
vestram; credemus tantisper vobis sive oblitis sive insciis hoc eve-
nisse : at Endius tamen cum mulierem desponderet atque elocaret,
cur tum vos permisistis mulieri, ut tacita et nil contra hiscens se
pateretur a fratre pro spuria Pyrrhi desponderi, vos qui Pyrrhi
avunculi essetis? praesertim cum ipsi aiatis vos affuisse tum, quum
Pyrrhus matrem hujus mulieris ea lege sibi curaret despondendam,
ut eam domi suae pro legitima matrefamilias haberem et praeterea
iis epulis vos aiatis invitatos interfuisse, quae ob hujus filiae nativita-
tem die decimo post illam partu editam celebratae fuissent; denique
-id quod omnium deterrimum est —- ipsi cum aiatis Pyrrhum mo-
rientem demandasse, curam hujus puellae ut velletis habere, (euge
praeclaram curam !) tam probe consuluistis ei ut pateremini eam pro
spuria desponderi, praesertim quae sororis vestrae nomen gereret, id
quod ipsi vos pro testimonio affirmastis.

ll. Ex his itaque a me dictis et ex tota causa facile perspectu
cuique est, quam impudentissimi sint hi homines. Avunculus enim
noster si filiam rite sibi natam reliquisset, ecquo fratrem nostrum
pro filio adoptato in bonis reliquisset? Ideone‚ quod alii essent pro-
pinqui necessitudine sanguinis propiores quam nos, quos ille volens
facultate filiam suam in jure petendi excludere, fratrem nostrum
adoptasset? At neque fuit unquam filia ejusmodi, cujus in foro
petendae et obtinendae locus cuiquam fuisset, neque est. Liberis
itaque nullis ingenuis ab eo relictis, nemo illi propior est quam nos i
sumus τ nam neque frater illi fuit neque nepotes ex fratre, sed nos
sumus ex ejus sorore nati. Atque tamen medius fidius (ita fortas-
sean occurret mihi quispiam) Pyrrhus alium e cognatis si adoptas-
set, una cum hereditate filiam quoque ei dedisset habendam pro
uxore. Ecquid, inquam,oportebat Pyrrhum ita palam quemcunque
tandem cognatorum offendere? cui licebat, si revera Nicodemi
sororem sibi curasset pro matrefamilias desponderi, filiam, quae ex
ea nata fertur esse, in phratoras inducere ut ex se legitime natam,
et virginem heredem universae substantiae in domo sua relinquere,
ea lege ut proximus Cognatus eam sibi a judicibus curaret adjudi-

