DE APOLLODORI HEREDITATE. 371

tutore bonis omnibus privari, una cum ejus matre eum domi suae
recepit atque sub oculis suis educavit, puberique facto praesto fuit
actiones male gestae tutelae in Eupolin exsequenti, eoque Eupolidi
non solum semissem hereditatis a Mnesone relicta actione prima
extorsit, verum etiam altera posteriore actione victum Eupolin coe-
git Apollodoro omnia reddere ab hujus patre Thrasyllo relicta, qui·
bus Eupolis pupillum defraudasset. Arche-damus tam strenuam
navavit operam, ut. Apollodorus totum patrimonium recuperaret.
Quapropter Eupolis atque Apollodorus per totam vitam simultates
inter se agitaverunt3 avus autem meus atque Apollodorus, prout
etiam par erat, semper fuere conjunctissimi. Verum ipsis e rebus
gestis melius quam ex oratione mea intelligatur, quam sedulo studu-
erit Apollodorus acceptam gratiam demereri. Avus enim ea cum esset
ictus calamitate ut ab hostibus caperetur, ad redimendi ejus pretium
de suo conferre non dubitavitApollodorus obsidemque agere, donec
ille totam summam aeris unde unde coegisset. Avoque e pristinis
copiis ad incitas redacto, in re ejus familiari gerenda tuendaque
operam navavit, sui patrimonii copiam ei faciens: et ad expeditionem
Corinthiacam proficiscens, constituebat de substantia sua, eamque,
si quid sibi secius contingeret, sorori suae, quae eadem avi mei filia,
et mihi mater est, legabat, eamque Leocratidae, qui nunc hierophanta
est, nuptum elocabat. Hoc ille animo erga nos fuit,qui eum a
principio servassemus· Quo vobis autem constet, judices, haec a
me vera diei, et bis ab Apollodoro victum in foro fuisse Eupolin,
semel titulo male gestae tutelae, tum rursus interversae semissis bo-
norum a Mnesone relictorum, avo meo causam Apollodori oratione
adjuvante, eoque pacto Apollodorum bona sua recuperasse, verum
etiam tantorum a nobis acceptorum beneficiorum memorem fuisse
eoque quo dixi modo compensatum isse, horum omnium ego testes
producam. Cita tu mihi hos.

TESTES.

Haec tanta erant beneficia a nobis in Apollodorum collata: simul-
tatis vero, quae ipsi cum Eupolide intercessit, in causa fuit fraus qua
hic illum re tam lauta fraudatum ierat; quam simultatem haud licet
dicere ab illis sublatam atque cum amicitia commutatam esse.
Cujus rei magna edam istaec documenta: Eupolidi enim tametsi
duae essent filiae, neutram tamen earum Apollodoro collocavit, quem
non sui fratris solummodo filium nosset, sed etiam bene locupletem
esse. Neque fugiebat eum affinitates per connubia contractas videri
non consanguineos modo, sedvel obvios quosque adeo inter se recon-
ciliare magnasque simultates exstinguere et posse et solere3 fiduciae
enim recordatio non potest non odia ex animis exterminare eorumque

