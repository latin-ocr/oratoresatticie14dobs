HELENAE LAUDATIO. 133

quibus ipse solus pugnavit, rei militaris autem scientiam in praeliis
ostendit, quae totius civitatis copiis munitus fecit, pietatem porro
erga deos immortales in Adrasti et liberorum Herculis supplicatio-
nibus -— nam hos praelio victis Peloponnensibus conservavit, illi eos
qui sub Cadmea ceciderant Thebanis invitis sepeliendos tradidit —-,
caeteras vero virtutes et moderationem tum in his quae jam diximus
tum in urbis administrandae ratione.

16. Quum enim animadverteret eos qui civibus per vim imperare
studerent servire aliis, et qui caeteris vitam periculosam redderent
metu perterritos vivere'cogique bella gerere, civibus quidem adju-
toribus contra externos hostes, copiis vero aliunde paratis contra
ipsos cives, praeterea spoliare templa deorum et optimos quosque
cives interficere et diffidere conjunctissimis, et nihilo vivere tran-
quillius quam eos qui in vincula conjecti judicium capitis subituri
sunt, et quum foris felices videantur, ipsos intra sese pluribus quam
alios confici molestiis —— quid enim acerbius est quam in metu vivere
ne a proximo quoque juguleris, et custodes non minus formidare
quam insidiatores —‚ his igitur omnibus contemptis, quum id genus
hominum non esse principes sed pestes civitatum existimaret,
facile esse demonstravit simul et imperare et nihilo deteriore esse
conditione quam eos qui pari et aequo jure vivunt cum caeteris
civibus.

17. Ac primum civitatem, quae prius sparsim et vicatim habitabat,
in unum locum congregatam-tantam effecit, nt etiam nunc ex eo
tempore Graecarum urbium sit amplissima: deinde patriam com-
munem omnibus constituit, et liberatis civium animis, in contentione
honorum parem aditum ad magistratus omnibus esse voluit; con-
fidebat enim se non minus fore principem si sese exercerent quam
si ignavia torperent, atque sciebat eos honores longe suaviores esse
qui a viris magnanimis deferrentur quam eos qui a servitute oppressis
haberentur. Tantum autem abfuit ut quicquam civibus invitis age-
ret, ut et ipse summam rerum administrare populum juberet, et illi
solum eum regnare vellent, existimantes ejus monarchiam fideliorem
et aequiorem esse quarn suam democratiam. Non enim quod alii
solent labores civibus mandabat, voluptates solus ipse capiebat, sed
pericula sibi privatim vendicabat, utilitates in commune conferebat.
Itaque vitam et sine ullis insidiis et summa omnium caritate pere-
git; non peregrino milite imperium muniendo, sed benevolentia
civium se tuendo, potestate rex, beneficiis popularis. Tanta enim
aequitate tarn praeclare urbem administravit, nt etiam hodie quod-
dam ejus mansuetudinis vestigium in nostris institutis reliquum
animadvertatur.

18. Eam igitur, quae et Jove nata et tantae virtuti ac modestiae
dominata est, nonne laudari decet ac honorari longeque omnibus

