342 ISAEI

quod ex ipsis iis quae hi adversarii nostri dictitant elucescit, ipsismet
multo magis expedire ut Nicostrati cognati hereditatem ejus in jure
petant quam ut Chariades id faciat. Nam etiamsi hi [adolescentes
mei] hereditatem ex titulo consanguinitatis a se petitam nunc abstu-
lerint ajudicibus sibi adjudicatam, licebit tamen his quoque [Cha-
riadis advocatis et testibus] imposterum, ubi volent, eandem ex
eodem cognationis titulo petere, atque planum judicibus tum facere
se Nicostratum gradu consanguinitatis propiore adhuc contingere
quam hi [adolescentes mei] eum contingant, et Nicostratum [illum,
cujus de hereditate certetur] Smicri filium fuisse, non Thrasyma-
chi: sin autem Chariades hereditatem Nicostrati adipiscatur, non
licebit postmodum ulli ex ejus consanguineis illam in jure petere.
Ubi enim hereditatem tenebit is, qui petitam ex titulo testamentariae
donationis a judicibus abstulerit adjudicatam, ecquid afferent hi, si
qui ex titulo cognationis petant?

8. Quod igitur in re simili unusquisque vestrum ipsimet sibi jus
aequum esse censuerit, idem his quoque adolescentibus ratum
sacite; qui testes exhibuerunt confirmantes, primum hoc, eos Nico-
strati consobrinos patrueles esse, tum alterurn istud, nullas unquam
iis cum Nicostrato simultates intercessisse, tertium denique illud,
sepultum ab iis esse Nicostratum, quartum tandem, Chariadem Ni-
costrato nusquam locorum neque hic in urbe neque in castris usum
fuisse familiariter, quintum postremo, communionem qua Chariades
hic maxime fidit ementitam esse.

9. Et praeterea, judices‚aequum est, vos partium inter se conten-
dentium unamquamque seorsim spectare et eorum mores inter se
comparare. Thrasippus enim, qui pater hujus Hagnonis et hujus
Hagnothei fuit, olim cum superesset, et muniis functus est sumptu-
osis et aerario contulit, et caetera quoque civis frugi fuit: ipsi autem
hi [filii ejus] neque usquam locorum, quo non essent a vobis ire
jussi, profecti sunt, neque in urbe commorantes inutiles reip. fue-
runt, sed militia funguntur et de suo conferunt ad aerarium, et re-
liqua omnia imperata exsequuntur et pudentes probosque se — de
quo inter vos omnes constat - praebent, quocirca multo etiam di- “
gniores sint quam Chariades qui hereditatem Nicostrati ex titulo
testamentariae donationis petant. Nam videte quam scelerosus et
impurus homo Chariades sit, qui Athenis adhuc habitans pro fure
ipso in facinore deprehenso in carcerem abductus est, et tunc una
cum aliis quibusdam emissus ab iis undeeimviris‚ quos publice con-
demnatos supplicio affecistis omnes, tempore interjecto post iterum
ut falsarium agens aut malas artes exercens ad senatum delatus
est3 a quo citatus non comparuit, sed judicii poenaeque severitatem
devitans urbe excessit, ab eoque inde tempore totos septendecim
annos Athenis abfuit, neque rediit prius quam post excessum Nico·

