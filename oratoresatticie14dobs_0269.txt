ADVERSUS CALLulecHUM. 2257

periculo sportularum duntaxat experiretur. Ego vero animi dubius
quo in his malis me verterem, tandem consultissimum esse duxi
aequato utrimque discrimine in judicium venire. Ac res ita actm
sunt.

6. Audio autem Callimachum in animo habere non tantum falsa
mihi crimina impingere, sed arbitrium etiam negaturum, et hujus-
modi orationem esse meditatum, se nunquam ¹Nicomachum sum-
pturum arbitrum fuisse, quem olirn nobis familiarem esse sciret,
nec esse consentaneum ducentas pro decies mille drachmis acci-
pere voluisse.

7. Vos autem consideretis velim primum nos ad arbitrum venisse
re non controversa sed pactione facta. Quare nihil absurdi fecit
si Nicomachum arbitrum dedit, sed id potius esset inconveniens, si
re jam transacta de arbitro rixaretur. Deinde, si quidem illi decies
mille drachmae deberentur, non veri esset simile, duabus minis fore
contentum: sed, quum injuste criminaretur et per calumniam, nihil
miri est tantillum accipere voluisse. Praeterea si multa postulavit,
pauca exegit, non eo argumento probat arbitrium non intercessisse,
sed illud potius, se nos initio per injuriam accusasse. Miror autem
eum, qui se posse intelligere putet, non esse verisimile se pro de-
cies mille drachmis ducentas accipere voluisse, me excogitare non'
potuisse credere, si mentiri voluissem, dicendum fuisse me longe
plus numerasse. Peto autem, quantum ei argumentum est arbitrii
non interpositi, quod in accusatione perscripta non obtinuerit, ut
tantum mihi quoque illud signum sit me de arbitrio vera dicere,
quod testem reum peragere ne voluisse quidem illum constat. ⁵

8. Caeterum, si nec arbitrium factum esset nec ulli de re testimo-
nium dicerent, sed conjecturis duntaxat nitendum esset, ne sic
quidem vos non facile quid justum esset cognituros arbitror. Nam
si hactenus alios etiam laesissem, non immerito statueretis, me erga
istum etiam deliquisse: nunc me neminem civium vel pecuniis mul-
ctasse vel in periculum capitis adduxisse, vel deletum e societate
reipublicae in Lysandri catalogum inscripsisse, constabit. Atqui
triginta tyrannorum improbitas multos impulit ad talia facienda:
facinorosos enim non modo non puniebant, sed quibusdam etiam
scelera imperabant. Nemo autern me vel sub illorum imperio tale
quicquam admisisse inveniet: iste vero sibi factam injuriam eon-
queritur‚ ejectisjam triginta tyrannis, et Piraeeo occupato, et populo
rerum potiente, quum jam de pacificatione ageretur. An vero cre-
ditis, eum qui sub triginta tyrannis modeste se gesserit, injurias in
id tempus faciendas reservasse, quo caeteros suorum facinorum
paenitebat? Quid vero dici potest a veritate abhorrentius, quam me,
qui inimicorum ulcisci neminem voluerim, istum laedere instituisse,
cum quo nihil unquam rei mihi fuerat?

‘2 L

