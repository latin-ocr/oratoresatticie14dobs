ADVERSUS CALLIMACHUM. 2653

heret, tanto fuimus in rempublicam studio ut, quum alii ne sua
quidem importare auderent, nos, quod ad illos vehebatur interci-
pientes, in Piraeeum perduceremus. Pro quibus beneficiis vos
publice nobis coronas decrevistis, et. ut ante statuas heroum pro-
clamaremur tanquam optime de republica meriti, censuistis. Sunt
autem populares habendi, non qui florente populari statu se cum
populo conjungunt, sed qui afflicta et jacente republica pro vobis
vitae discrimen adierunt, neque istis gratia est habenda qui privatim
cladem aliquam acceperunt, sed his qui vobis benefecerunt, neque
illi pauperes commiseratione digni sunt qui suas opes ipsi perdide-
runt, sed qui easdem vestra causa insumpserunt.

24. Ε quorum nurnero me fuisse comperietis, quiquidem omnium
essem infelicissimus, quum de meo magnos sumptus in rempublicam
fecerim, sijam viderer alienis insidiatus esse, et infamiam apud vos
subeundam negligerem, quum non rem familiarem tantum sed vitam
etiam minoris fecerim quam vestram approbationem. Quem vero
vestrum non poeniteret, si non statim, at paulo post, si calumniato-
rem ditatum viderem, me vero spoliatum iis quae post obita. munera
publica. reliqua mihi feci? Eum, qui nunquam ullum pro vobis
periculum adiit, plus posse et legibus et foederibus ; me vero, cujus
tantum studium in rempubl. exstitit, ita contemni ut nejus quidem
meum consequar? Quis vero vos non reprehenderet, si Callimachi
verbis adducti tantae nos improbitatis damnaretis, quos judicio e
re ipsa facto propter fortitudinem coronastis, quo tempore nonita
facile erat ut nunc istum honorem consequi? Usuvenit autem
nobis diversum quiddam ab aliis: caeteri enim suorum beneficiorum
memoriam renovare dicendo solent, nos vero postulamus ut vestrae
in nos beneficentiae recordemini, quo ea quasi testimonio sit nostrae
orationi totiusque vitae nostrae rationem ostendat. Neque vero ob-
scurum est, non ideo nos isto honore potiri studuisse, ut in oligar-
chia opes aliorum diriperemus, sed ut urbe conservata et alii sua
tenerent et nobis multitudo civium gratiam deberet; quam nos
nunc reposcimus, non id quaerentes ut aequo plus habeamus, sed
illud declarantes, nos nec injuriam facere cuiquam * * ⁵¹* jusjuran-
dum ac foedera servantes. Perabsurdum enim esset, ea rata haberi
ad absolvendos eos qui contra rempubl. fecerunt, in nobis autem
qui benemeriti sumus omnem amittere auctoritatem. Operae pre·
tium autem est hunc rerum statum tueri, et considerandum alias
urbes foedera in seditiones jam inde conjecisse, nostrae ad concor-
diam augendam profuisse. Haec igitur meminisse debetis, ut simul
et quae justa. sunt et reipublicae conducunt decernatis.

