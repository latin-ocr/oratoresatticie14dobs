PANATHENAICUS. 157

cundia et impetu et invidia et ambitione plenOS‚ tamen eos ipsos
decem annos continuit non magnitudine stipendiorum neque pecu-
niarum sumptibus, quae nunc conciliandae retinendaeque potentiae
ratio est, sed tum ea re quod et prudentia caeteris longe praestabat
et commeatum ex hostili agro militibus suppeditare poterat, tum
vero quod aliorum saluti rectius quam alii sibi ipsi consulere puta-
batur. Proinde finis, quem his rebus imposuit, vel in primis ad-
miratione dignus est: nec enim indecorus neque a supra comme-
moratis abhorrens is fuit; nam verbo quidem contra unam civitatem
bello gerendo, revera autem non tantum contra omnes eos qui Asiam
incolunt sed contra multas etiarn alias gentes barbaras dimicando,
nullis periculis defatigatus est, non prius discessit, quam ejus urbem
qui delinquere ausus fuerat excidisset et ferociam injuriasque bar-
barorum coercuisset.

31. Neque vero ignoro quam multa de Agememnonis virtute
dixerim, neque illud etiam me praeterit, si qui sigillatim ea consi·
derent quidnam esset improbandum, qui detrahere quicquam aude-
ret, fore neminem, sed, si ordine omnia legantur, ornnes reprehen-
suros ut multo prolixiora quam oportuerit.

32. Ego ver0, siquidem ignorassern me modum excedere, eru-
buissem me, qui de rebus quas nemo alius conari audeat scribere
sim aggressus, usque adeo esse stupidum: nunc certius scivi, quarn
isti qui me reprehendere audent, haec in multorum esse reprehen-
sionem incursura: sed gravius fore censui, si de tali viro disserens
aliquas ejus laudes quas mei officii esset exponere praeterirem, quam
si in hac parte aliquibus temporis et modi rationem non habere
viderer. Atque etiam apud humanitate politissimos auditores laudi
mihi fore censui, si de virtute verba faciens magis in eo elaborarem
ut pro dignitate illius dicerem quam ne essem aequo prolixior3 id-
que quum satis scirem, tum neglectum orationis modum meam
gloriam imminuturum, tum prudens de ipsis rebus consilium istis
quos laudarem profuturum: tamen utilitate neglecta. justitiam de-
legi. Neque vero solum in his quae nunc dicta sunt me hoc animo
fuisse apparebit, sed prorsus in omnibus; notum enim est me etiam
inter discipulos meos iis hactenus magis delectatum esse qui vitae
probitate et rebus gerendis excelluerunt quam qui eloquentia cla-
ruerunt. Enimvero orationum, etiamsi nihil in illis omnino meum
esset, omnes me auctorem dicerent; recte factorum autem tametsi
omnes me fuisse suasorem scirent, nemo tamen est quin eum ipsum
qui res perfecisset potius laudandum duceret,

33. Verum nescio quo abripior: quum enim ad supra dicta adji-
cienda esse ea quae restant arbitrarer, longissime ab instituto digres-
sus sum. Nihil igitur aliud restat, nisi ut petita senectuti meae
oblivionis et loquacitatis venia, quae vitia nostram aetatem comi·

