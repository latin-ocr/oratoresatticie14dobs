DE APOLLODORI HEREDITATE. 377

exsecuturum, quemadmodum ipse quoque fuit. Atqui si et cogna-
tus Apollodoro eram et amicus et bene de eo meritus et documentis
mei datis hanc ei “fidem feceram ut certus esset me talem esse,
« ecquis ,iam dubitet adoptandi mei consilium ab homine sanae mentis
profectum esse? Ego certe unum aliquod eorum, quae mihi ab eo
injuncta fuerunt, peregi: gymnasiarchatu enim functus fui in Pro-
metheis hoc ipso anno splendide atque liberaliter, id quod omnes
norunt tribules. Vera haec a me dici confirmabunt hi testes, quos
mihi abs te citari volo.

TESTES.

8. Haec capita sunt, judices, illa juris, quorum fretiauctoritate
aimus atque contendimus hereditatem Apollodori nostram esse et
aequum esse nos ea potiri. Jam rogo vos, judices, obtestorque ut
nobis faveatiS tum Apollodori gratia turn Thrasylli qui pater ejus
fuit, quos reperietis homines non nauci neque poenitendos fuisse,
sed imprimis frugi cives vestrique perquam studiosos. Pater Apol-
lodori ut alia omnia obiit munia sumptuosa, ita trierarchatus quoque
gessit alios ex aliis et tota paene vita continuavit, non sic ut trier-
archi qui nunc sunt faciunt, quorum unusquisque sumptuum paene
nihil facit in suam triremem armandam atque instruendam, socie-
tate eum aliis multis inita, sed solus per se, neque intercalandis
otii bienniis sed continenter, neque perfunctorie et dicis causa, sed
naviter apparatu quam fieri potest lautissimo atque probatissimo.
Quamobrem et vivum vos eum lionoravistis, et exstincto, memores
rerum fortiter ab eo'praeclareque gestarum, filio servastis atque red·
didistis fortunas quibus spoliatus fuerat, eo quod earum praedones
cogeretis legitimo d0⁸min0 eas restituere. Ad ipsum veniamus
Apollodorum. Non is, ut hic Pronapis, censum exiguum professus
[quo contributionum exiguis pensionibus defungeretur], sed ordini
equitum adscriptus honores gessit illi ordinicompetentes, primarios
eoque imprimis sumptuosos; neque vi studuit aliena bona legitimis
dominis eripere, iisque clam incubare ut vos fructum eorum nullum
perciperem, sed facultates palam ad vos professus et habens in
fundis et domibus, quaecunque vos exigeretis, ea liberaliter et
cum gloriae studio praestitit: neminis cum injuria studebat de
peculii sui vectigalibus personam in vita civili splendidam agere,
existimans se decere, in semetipsum quidem sumptus facere mo-
dicos, quo sufficere posset impendiis; quae autem superessent, ea
necessitatibus reip. reservare. Sic factum est, ut muniis omnibus
satisfaceret. Ecquam enim liturgiam non ad finem perduxit? aut
ecquam contributionem pecuniariam non inter primos contulit? aut
ecquibus partibus suis defuit? non aliquando choro puerili vicit,
quem, Choregum agens, ipse produxerat? cujus liberalitatis ab

3 c

