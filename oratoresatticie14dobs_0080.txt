68 lSOCRATIS

60. Cogita porro in quanta admiratione sint apud omnes, quanto
honore afficiantur, qui utrumque possunt, ct domi rempublicam ge-
rere et foris bello tueri. Quod si eos qui in una urbe hoc sunt in-
genio praediti maxime celebrari vides, cujusmodi fore laudes cen-
sendum est quae de te praedicabuntur, si et beneficiis inter omnes
Graecos te gessisse rempublicam, et te imperatore barbaros expu-
gnatos esse viderint? Equidem nihil accedere posse credo, neque
ullo tempore majora posse ab ullo geri: neque enimin Graecia ullum
tantum facinus editum est‚quantum fuerit nos omnes e tantis bellis
perduxisse ad concordiam, neque verisimile est unquam in posterum
inter barbaros tantam potentiam constitutum iri, si eam quae nunc
est dissiparis. Quare nemo posterorum, etiamsi excellenti praeter
caeteros natura sit, quicquam tale Facere poterit. Nam veterum res
gestas superare possumus his ipsis quae jam a te gesta sunt, non
lubrice, sed vere: nam quum tot gentes subegeris quot urbes nemo
Graecorum cepit, nonne si te cum singulis eorum conferrem, facile
demonstrarem te majora quam illos designasse? Verum hac oratio-
nis forma duabus de causis abstinere statui, tum quia plerique pa-
rum tempestive ea utuntur, tum quia per me nolo his qui nunc
vivunt, eos qui semidei usurpantur, minores existimari.

61. Cogita etiam, ut et vetera proferamus, Tantali opes et Pelopis
imperium et Eurysthei potentiam a nemine laudari vel oratore vel
poeta: sed post Herculisexcellentiam Theseique virtutem tum eosqui
ad Trojam militarunt tum qui similes illis exstiterunt ab omnibus cele-
brari. Etsi insignes illorum et praestantissimos quosque scimus par-
vis oppidulis et insulis imperasse. Prope tamen divinam et latissime
patentem sui nominis gloriam reliquerunt: omnes enim amant non
eos qui sibi maxima imperia pepererunt, sed qui plurima in Graecos
beneficia contulerunt.

62. Neque erga hos tantum eo animo sunt, sed aeque in omnes.
Nam et nostram rempublicam nemo eo nomine laudaverit, vel quod
maris imperium tenuit, vel quod tantam pecuniam exactam a sociis⁴
in arcem retulit, ac ne ob illud quidem quod in ejus potestate fuit e
multis urbibus alias evertere, alias amplificare, alias suo gubernare
arbitratu—haec enim ei licuerunt omnia—2 verum ob haec in
crimen saepe venit: sed tum ob Marathoniam pugnam et navale ad
Salaminem praelium‚tum eo potissimum quod pro salute Graeciae
suam urbem nostri cives reliquerunt, universi eam celebrant. Neque
aliter etiam de Lacedaemoniis sentiunt: nam et illorum cladem in
Thermopylis acceptam magis admirantur quam alias eorum victo-
rias, ac trophaeum contra illos a barbaris erectum amant et spectant,
Lacedaemoniorum autem trophaea contra alios collocata non lau-
dant invitique vident. Nam illud quidem virtuti, haee avaritiae tri-
buuntur.

