CONTRA DEMOSTHENEM. 425

corrupisti, Demosthenes. Se omnes ad Chaeroneam in aciem
eduxisse. Non: sed solus illic acie excessisti. Se multas
pro vobis legationes obiisse. Quibus elatus equidem nescio
quid egisset aut quae verba fecisset, si consilia ejus successum ha-
buissent, qui ad tales calamitates et tanta mala conflanda totum
orbem terrarum peragrarit; et tamen praemia sibi maxima decerni
postulat, ut et in patriae fraudem munera capiat et contra populum
quidvis et dicat et faciat impune. Ac Timotheo quidem qui Pelo-
ponnaeum classe circumvectus est quique Lacedaemonios navali
ad Corcyram praelio superavit, qui Cononis filius fuit a quo Graecis
libertas restituta est, a quo capta Samus, Methone, Pydna, Potidaea
et praeter has aliae viginti urbes, nihil apud vos ista profuerunt, ne-
que talia beneficia cum judicio tum constituto et jurejurando, quo
dato suffragia ferebatis, commutastis, sed centum talentis mulcta-
stis, quod ipse fatebatur se a Chiis et Rhodiis pecuniam accepisse:
impurum autem istum Scytham — nec enim temperare mihi queo
——- quein non unus vir sed totus ex Areopago senatus facta inqui-
sitione pecuniam contra vos habere indicavit, quem esse mercena-
rium et captatorem munerum contra rempublicam declaravit et
harum rerum convicit, eum non ulciscemini? in eum exempla nou
edetis? quem non modo regium aurum accepisse constat, sed rem-
publicam esse depeculatum, et nunc ne ab Harpalo quidem allata
pecunia abstinuisse. Enimvero quam meritorum Timothei partem
constituunt Demosthenis legationes Thebis obitae? aut quis non de-
rideat vos qui audire ista non gravemini, si conferat eas actiones
quibus iste gloriatur cum Timothei et Cononis beneficiis? Sed non
decet cum quisquiliis istis eos comparari qui res pro vobis et repu-
blica nostra et majoribus dignas gesserunt. Quare senatusconsulto
de Timotheo exhibito revertar ad orationem de isto institutam.
Recita.

SENATUSCONSULTUM.

Talis fuit ille civis, Demosthenes, qui jure et veniam et gratiam
invenisset a suis civibus, qui non dictis sed factis multa officia rei-
publicae praestitit, qui idem semper institutum usque ad obitum te-
nuit, non ut tu crebris mutationibus coelum terrae miscuit, neque
tantas remunerationes a populo flagitavit ut superior esset legibus,
neque postulavit ut qui jurarunt se ex legibus pronunciaturos pietate
supersedendum esset, sed et condemnari voluit, si judicibus visum
esset, qui non excusationes temporum attulit, neque aliud sensit
aliud pro concione dixit.

4. Non occidetis, Athenienses, sceleratum istum hominem, qui
praeter alia multa et magna peccata etiam Thebanorum urbem everti

passus est, cum a rege Persarum trecenta talenta ad eorum conser-
3 1

