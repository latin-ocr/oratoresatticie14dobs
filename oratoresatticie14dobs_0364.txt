352 lSAEI

pronuntiare sive jurati sive non jurati, prout placeret nobis, quatenus
e dictis et auditis colligere potuissent verissima atque aequissima
esse3 quos autem Leochares arbitros tulerat, hi nolebant injurati
pronuntiare. Tametsialter eorum Diopithes Leocharetis affinis erat
[sororem ipsius in matrimonio penes se habens, seu data sua Leo-
chareti sorore in matrimonium], mihi vero inimicus atque adver-
sarius in negotiis quibusdam forensibus; alter autem Demaratus
frater illius erat Mnesiptolemi‚ qui una cum Leocharete pro Dicaeo-
gene spopondit. Hi ergo duo pronuntiare recusabant, tametsi nos
jurejurando adegissent, nos a sententia ab ipsis pronuntianda haud
esse discessuros. Testes hujus rei vobis exhibebo.

TESTES.

7. Nonne igitur res gravis atque indigna soret, si Leochares vos
rogaret, judices, ut se absolveretis eadem in ipsa causa, in qua Dio—
pithes affinis ejus qui esset ipsum condemnavit? et qui deceret
vos Leocharetem ab illa culpa liberare, a qua ne necessarii quidem
liberarunt? Quare vos rogo Leocharetem condemnetis, ut quae
nobis majores reliquerunt recipiamus, et non solum illorum nomina
sed etiarn possessiones habeamus, ex privato vero Leocharetis nihil
conferri cupimus. Indignus enirn est Dicaeogenes vestra commise-
ratione atque contentione bene de eo merendi ; neque enim pauper
et in re curta est, neque de rep. praeclare meritus: quod utrumque
docebo, judices, planum facturus eundem et locupletissimum et ne—
quissimum hominem esse, pessimeque de rep„ de necessariis, de
amicis denique, meritum. Hic Dicaeogenes cum a nobis traditam
sibi accepisset in potestatem hanc hereditatem, octogenas minas
annuorum vectigalium ferentem, ejusque fructus toto decennio per-
cepisset, turn negat sibi pecuniam esse, tum tamen non habet docere
quo illam tantam, 0 judices, vectigalium summam insumpserit. Vos
ipsi, fas enim est, existimate. In Dionysiis choregatum tribus suae
fungens quatuor habuit collegas, tragoediaeque atque pyrrhichiae
palmas retulit postremas : haec sola sunt munera quae edidit coactus,
et tam praeclare, e re tarn fructuosa tam ampla vectigalia ferente.·
Sed et trierarchi tot numero cum constituantur quotannis, Dicaeo-
genes neque ipse trierarchatumvgessit neque alteri cuipiam gerenti
de penu suo contulit ad sumptus illius muneris allevandos, prae·
sertim ejusmodi in reip. temporibus: sed alii quidem, quibus vel
tenuior etiam res familiaris est, quam huic sunt reditus annui, tamen
trierarchatus gerunt; hic autem nullum unquam gessit, tametsi
splendidas illas facultates non pater ei reliquit (nam is quidem ei
rem reliquit admodum mediocrem), sed vos suffragio vestro contri-
buistis et condonastis; quapropter, etiamsi civis non esset, tamen
eum deceret liberalitate sumptuum in remp. faciendorum volunta-
tem vestram demereri. Porro tot contributiones cum factae sint a

