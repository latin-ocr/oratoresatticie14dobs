CONTRA LEOCRATEM. 471

erga patriam inflammatos esse, neque fugiendo ipsam derelinquere
neque dedecorare apud omnes Graecos, perinde atque fecit Leo-
crates.

26. Volo autem et vobis Homeri quasdam exhibere adhortationes.
Adeo enim putarunt patres nostri honestum esse poetam, ut legem ”
sanxerunt, per singula quinquennalia Panathenaeorum festa solius
hujus prae aliis omnibus poetae earmina esse concinenda, Graecis ita
argumentum praebentes ut pulcherrima opera seligerent. quue
merito: leges enim ob brevitatem suam non docent sed imperant
quae fieri oporteat; poetae autem imitantes humanam vitam, praecla-
rissimas res eligentes, cum ratione et demonstratione mortalibus
persuadent. Hector namque, Trojanis mandans ut pro patria. dimi-
cent, haec dixit,

Verum pugnate ad naves conferti. Qui autem vestrum
Vulneratus vel percussus mortem et fatum assecutus fuerit,
Moriatur. Non ei indecorum pugnanti pro patria

Mori ; sed uxor salva et liberi in posterum,

Et domus et patrimonium integrum, si Achivi

Abeant cum navibus dilectam in patriam terram.

27. Haec carmina audientes, judiees, majores vestri taliaque
opera aemulantes ita sese gesserunt erga virtutem, ut non solum
pro sua ipsi patria, verum etiam universa Graecia ceu communi,
voluerint mori. In Atticae itaque Marathone opponentes sese bar-
baris totius Asiae exercitum vicerunt, propriis periculis communem
securitatem omnibus Graecis comparantes, non ob nominis sui cele-
britatem sese attollentes, sed quod res gloria sua dignas peragerent,
Graecorum quidem praesides, barbarorum autem dominos, sese con-
stituentes: non enim verbo virtuti studebant, sed opere cunctis de-
monstrabant.

28. Proinde adeo fuerunt viri honestati dediti et publice et pri-
vatim urbem tum incolentes, ut fortissimis Lacedaemoniis prioribus
temporibus bellum gerentibus adversum Messenios oraculum deus
ediderit, quo jusserit ut a nobis ducem acciperent, victoriam ita de
hostibus relaturi. Atqui, si iis qui ab Hercule descenderunt, qui
semper regio fastigio fulgent apud Spartanos, eos qui a vobis pro-
pagati essent duces praestantiores deus judicavit, quomodo non in-
exsuperabilem illorum virtutem oportet existimare? Quis enim
ignorat Graecorum, quod Tyrtaeum imperatorem acceperint ab hac
urbe, cujus ope et hostes exsuperarunt atque juventutis suae curam
informationemque instituerunt, non solutu ad praesens periculum
verum in omne aevum recte deliberantes. Reliquit enim ipsis ele-
gos quos composuit, quos audientes erudiuntur ad fortitudinem:
atque aliorum vatum nullam rationem habentes, hunc tanto sunt
studio amoreque vehementi prosecuti, ut legem tulerint, ut si

