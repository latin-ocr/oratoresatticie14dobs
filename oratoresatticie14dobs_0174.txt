162 lSOCRATlS

videri volunt, si rogarentur repudiatur-i essent. Causas igitur, pro-
pter quas eam rempubl. quae a quibusdam reprehenditur ei quae
ab omnibus laudatur praetulerunt, paulo copiosius, sed vere, ex-
posui.

45. Nunc et de hac quam institui et de majoribus nostris verba
faciam, ab illis temporibus exorsus, quum tam democratioe quam
oligarchiae nomen ignoraretur, sed et barbariem gentes et omnes
Graeciae civitates regibus parerent. Rem autem altius propterea
repetere volui, primum quod existimo convenire ut qui de laude
virtutis contendunt a primo statim ortu aliis antecellant3 deinde,
quum de viris praestantibus quidem illis sed nullamihi necessitudine
conjunctis plura quam decuit disseruerim, majorum nostrorum, qui
rempublicam pulcherrime administrarunt, puderet me ne brevem
quidem facere mentionem, qui tanto illis qui principatus tenent
praestantiores suerunt, quanto viri mansuetissimi et prudentissimi
bestiis immanissimis et saevissimis antecellunt.

46. Quod enirn infandum et nefarium facinus tum in aliis urbi-
bus, tum vero in his potissimum quae maximae et sunt et habentur,
non fuisse perpetratum inveniemus? nonne caedes fratrum et pa-
trum et hospitum plurimae subinde factae? non mactationes matrum
et incesti concubitus indeque suscepti liberi unde ipsi nati erant?
non devoratio liberum conjunctissimorum insidiis concinnata? non
ejectiones eorum quos genuerant, et submersiones et excaecationes
et tanta maleficiorum multitudo, ut eorum nemini unquam materia
defuerit qui in singulos annos illorum temporum calamitates in
theatrum producere solent?

47. Haeo non quo illos vituperarem, sed ut ostenderem apud
nostros non tantum tale nihil esse factum, recensui; hoc enim non
virtutis, sed paulo minoris quam qua scelestissimi quique sunt im-
probitatis signum esset: decet autem eos qui aliquos insignibus
laudibus ornare student, non id solum demonstrare, non improbos
eos esse, sed omni genere virtutum et superioris et nostrae aetatis
hominibus praestitisse. Quae eadem de nostris quoque majoribus*
dici possunt.

48. Nam ita sancte et praeclare tam civitatem quam rem suam
familiarem administrarant, ut illis dignum fuit qui et a diis geniti
erant, et primi tum urbem condiderant tum legibus usi erant, et
omni tempore studuerant ut erga deos pietati sic erga homines
aequitati, quique nec permixti aliis nec advenae, sed soli Graecorum
indigenae fuerunt, eandemque regionem nutricem habuerunt e qua
nati essent, et perinde ut optimi quique patres et matres suas dile·
xerunt, diisque porro immortalibus ita cari ut, quod difficillimum
et rarissimum esse creditur, inveniri quasdam tyrannicas et regias
familias quse quatuor aetates et quinque permanserint, id quoque

