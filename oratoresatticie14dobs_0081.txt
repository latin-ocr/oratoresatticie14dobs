AD PHILIPPUM. 69

63. Haec igitur omnia perpendenda et seorsum tibi excutienda
sunt, et, siquid mollius aut minus accurate dictum fuerit, aetas mea
in culpa est, cui merito veniam dabunt omnes: sin iis similia quae
superioribus temporibus a me edita sunt videbuntur, existimandum
erit ea non senectuti meae accepta referenda, sed dei alicujus bene-
volentiae‚ quinon de me sit sollicitus, sed Graeciae salutem cura sua
complectatur, quique studeat cum urgentibus eam malis liberare,
tum te gloria ornare ea quam nunc habes longe majore. Arbitror
autem te non ignorare quo paeto dii res humanas administrent. Non
enim ipsi sua manu impertiunt vel prospera vel adversa quae homi-
nibus contingunt, sed eam mentem dant singulis, ut vel cladibus
ultro citroque se afficiant vel communes utilitates in medium affe-
rant mutatione officiorum. Ad hunc modum fieri potest ut nobis
orationem tribuerint, te vero gerendis rebus praefecerint, existiman-
tes et te pulcherrime ista obiturum, et orationem meam audientibus
minime gravem et molestam futuram. Ac ne superiorum quidem
temporum res gestas tantas fuisse futuras existimo, nisi deorum
aliquem propitium et adjutorem habuisses, non profecto ut barbaros
Europaeos bellis perpetuis infestares, sed ut, illis quasi velitationi-
bus exercitatus partaque peritia et nobilitata virtute tua, haec quae
ego nunc tibi suadeo expeteres ad eaque capessenda animum ex-
tolleres. Turpe igitur fuerit fortunam recte praeeuntem non ala-
criter sequi, neque ultro ad majora vocanti obtemperare.

64. AEquum autem esse censeo, ut cum omnibus iis honorem
habeas· qui res a te gestas praedicant, tum eorum verissimis te cele-
brari laudibus existimes qui naturam tuam majoribus negotiis parem
esse censent tantisque rebus animo et sententia sua te praeficiunt
quantas ego nunc exposui3 neque enim hi soli magnifaciendi sunt
qui auribus in praesentia blandiuntur, sed qui efficient ut apud
posteros in tanta sis admiratione in quanta nemo unquam suit. In
hanc sententiam plura quidem cupio disserere: sed quam ob causam
id facere nequeam, plus satis est dictum,

65. Restat igitur ut in summam omnia cogam, ut quam pau-
cissimis perspicias totius consilii caput. Aio igitur et Graecos bene-
ficiis tibi adjungendos esse, et imperium in Macedones exercen-
dum, et barbaris quam plurimis imperandum. Quae si feceris,
omnes tibi gratiam habebunt, Graeci ob accepta beneficia, Mace-
dones ob regiam et non tyrannicam sui gubernationem, reliquae na-
tiones quod barbarico dominatu liberatae Graecorum dexteritati ac
fidei salutem suam commendatam viderint. Haec quam temporibus
apte quave diligentia scripta sint, e vobis qui audieritis cognoscen-
dum erit: sed meliora his et ad hunc rerum statum magis accom-
modata tibi suasurum csse neminem, satis mihi scire videor.

