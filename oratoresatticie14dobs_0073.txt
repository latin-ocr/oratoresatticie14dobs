AD PHILIPPUM. 61

summae rerum praeficere decrevisset, fiebat ex illo conatu de amicis,
ut et Graeci in malis ac periculis versarentur, et ipse propter tumul-
tum hic excitatum pugnandi contra barbaros otium et facultatem
non haberet. Quare ex his, quae illo tempore ignorata sunt, facile
intelligitur eum, qui recte rebus consultum velit, non prius regi
bellum inferre debere, quam Graecos reconciliarit illorumque hunc
furorem compescuerit; quod nos et tibi consuluimus.

37. Et haec quidem nemo prudens negare audebit: arbitror
autem, si quibus aliis visum fuerit suadere ut bellum in Asiam trans-
feratur, ad hanc adhortationem deventuros, ut dicant quicunque
bellum contra regem susceperint, iis omnibus usuvenisse, ut ex
obscuris illustres fierent, e pauperibus divites, ex humilibus amplae
regionis et urbium domini. Ego vero his locis ad te adhortandum
non utar, sed eorum exempla proferam qui male gessisse rem putan-
tur, eos autem dico qui cum Cyro et Clearcho militarunt. Illos
enimin confesso est pugnando vicisse universas regis copiaS, usque
adeo quasi cum eorum mulieribus conflixissent, quum autem jam
adepti victoriam viderentur, ob Cyri temeritatem impegisse laetitia
exsultantis: qui quum longe ante alios eveheretur, inmedios hostes
illatus interierit. Quamvis igitur rex tanta hac fortuna uteretur,
-tamen suas copias tantopere contempsit ut, Clearcho et aliis ducibus
ad colloquium evocatis, tum illis ingentia munera daturum tum
reliquos milites integro stipendio persoluto se dimissurum sit pol-
licitus, quos quum talibus promissis, fide data quae apud illum ma-
xima habetur, pellexisset, comprehensos interfecit, ac in deos
impius esse quarn cum militibus §.xa destitutis armis decertare ma-
luit.

38. Quae vero adhortatio pulcrior esse hac et plus ad persua-
dendum valere queat? nam omnino illi, si absque Cyro fuisset,
Persico regno potiri potuissent. Tibi autem et calamitatem quae
tum accidit cavere non difficile est, et exercitum eo longe firmiorem
a quo regis copiae victae sunt facile comparabis. Quae utraque si
praesto fuerint, annon de expeditione hac optime sperandum erit?

39. Neque vero quisquam existimet dissimulare velle me horum
quaedam eodem modo exposuisse quo prius. Quum enim in eas-
dem cogitationes incidissem, nolebam elaborare appetendo ut benc
evulgata aliter dixerim: si enim ad ostentationem haec scriberemus,
animum attendi.‹sem ad o'mnia talia cavendum, cum vero tibi
consilium daremus, desiperem, si compositioni dictionis diutius
immorarer quam rebus ipsis; praeterea si, quum alios meis sen-
tentiis uti videam, ego solus iis quae ante a me dicta essent ab-
stinerem? Propriis igitur forsitan utar, sicubi res valde postularit

neque dedecuerit, alieni vero nihil adsciscam, id quod etiam antehac
vitavi.

