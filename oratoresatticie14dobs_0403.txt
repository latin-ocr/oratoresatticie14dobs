DE CIRONIS HEREDITATE. 391

quae moechos in flagitio deprehensos pati mos et fas est, nihilo
tamen ideo magis ⁴ab insana illa sua libidine matresfamilias cor-
rumpendi desistit, de quo qui eum norunt ejusque conscii sunt
flagitiorum testari possunt. Verum de moribus, quorum attigisse
parum quid in praesentia satis habeo, plura postmodum audietis,
judices, cum actionem in hunc ipsum Dioclem instituam: nunc
autem >vos etiam atque etiam supplex rogo, nolitis committere ut ea
mihi injungatur contumelia, bona—ab avo relicta mihi ut eripiantur,
sed succurrite mihi hoc discrimine circumsepto quoad quisque
vestrum pro sua virili parte potest. Documenta satis certa et va-
lida habetis a me prolata, e testimoniis testium, e confessionibus
mancipiorum tormentis subjectorum, ipsis denique a legibus, quibus
ex omnibus discatis et liberos nos esse filiae Cironis legitimae atque
genuinae, et nobis ideo potius hereditatem quam his competere, qui
nepotes Cironis simus. Memores itaque jurisjurandi, vi cujus a
vobis dicti sedetis ad judicandum, argumentorumque a nobis prola-
torum, legumque memores, pronuntiate hac in causa id quod justum
et aequum est. ,

16. Haud video quid amplius afferre debeam: non enirn vide-
mini de ullo eorum quae dixi adhuc incerti esse aut id minus reete
tenere. Cape tu testimonium hoc quod unum adhuc superest, et

-recita ipsis, quo certi fiant Dioclem hunc aliquandoiin adulterio
deprensum fuisse.

