LYCURGI

CONTRA<LEOCRATEM.

ARGUMENTUM.

Post tolerata Chaeroneae pericula decretum facit Atheniensium populuS, ut nemo
ex urbe alio se conferret neque aut liberos aut uxores in aliurn locum traduceret.
Leocrates igitur quispiam urbem egressuS‚ Rhodum accessit, dein Megara pervenit,
taudem Athenas rediit: atque quum isthic eum fiducia ageret, accusationem adver-
sus eum ceu proditorem Lycurgus instituit. Status est finitio non simplex, sed
repugnans instituto actoris: fatetur enim Leocrates se reliquisse quidem urbem, sed
haudquaquam prodidisse tamen. Alii dicunt conjecturam esse a consilio, ceu ejus
qui profectum quidem se ex urbe haud infitietur, de cujus tamen instituto haud
satis constet, qua mentis sententia sit egressus, proditionisne an negotiationis causa.
Alii intentionem dicunt: affirmat enim se non proditioniS, sed negotiationis, causa

reliquisse urbem. Est autem idem hujus orationis argumentum cum ea, quam
adversus Autolycum scripsit.

1. Jus'rUM, Athenienses, et pium et pro nostra et deorum causa
exordium accusationis Leocratis rei sum facturus. Precor enim
Minervam aliosque deos et heroas⁷ per urbem passim et regionem
constitutos, ut, si ad judicium vocaverim juste Leocratem‚ accusem—
que eum prodidisse et delubra et sedes deorum immortalium et
lucos nec non legibus instituta sacra a vestris maioribus tradita,
me dignum hodierno die Leocratis scelerum accusatorem faciant,
quod et populo et urbi est commodum, vos autem ceu pro parenti·
bus et liberis et uxoribus et patria et sacris deliberantes, habentes
item sub judicio proditorem horum omnium, faxint inexorabiles ju-
dices [quinon detis veniam] et nunc et in reliquum tempus adeo
graviter et flagitiose delinquentibus: sin vero neque eum patriam
prodidisse neque deseruisse urbem et saera hoc certamine evicero,
servatum iri ipsum a periculo et a diis et vobis judicibus efflagito.

2. Optarim autem, viri, quemadmodum utile est urbi esse ju-
dices in hac scelerate agentium, sic et humanum apud plerosque
existimatum fuisset: jam vero eo res rediit, ut per sese periculum
subiens ac pro publicis rebus odio expositus non patriae amans sed
curiosus esse videatur, neque jure neque civitatis aliquo emolumento.
Tria enim sunt maxima, quae custodiunt atque conservant statum

