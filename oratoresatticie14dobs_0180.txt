168 ISOCRATis

rei non parvum illud signum est, quod nec ulla de re communi
consilio deliberamus, ct utrique seorsim legatos ad illum mittimus,
sperantes, utri eum magis propitium habuerint, in eorum potestate
fore Graeciae dominatum, adeoque sumus amentes ut non animad-
vertamus solere eum illos aquibus colitur contumeliose tractare,
cum iis autem, qui adversantur et ejus potentiam contemnunt, omni
modo dare operam ut redeat in gratiam.

66. Haec recensui, quum satis scirem non defuturos qui dicere
auderent ea quae dixerim nibil ad institutum pertinere. Ego vero
nunquam quicquam esse dictum existimo quod supra dictis magis
conveniat, aut quo manifestius demonstretur majores nostros maxi· .
mis in rebus fuisse prudentiores illis qui turn nostram tum Sparta-
norum urbem post bellum cnm Xerxe gestum gubernarunt. Satis
enim constat eas et illis temporibus pacem cum barbaris fecisse, et
cum seipsas tum alias civitates perdidisse, et nunc Graeeis imperare
velle, et legatos ad regem mittere ad expetendam ejus amicitiam et
societatem z qui vero quondam nostram urbem tenuerunt, nibil tale
fecerunt, sed plane contrarium; nam Graecis urbibus abstinere tam
constanter eis decretum fuit quam religiosis hominibus donariis
templorum, bellum autem maxime necessarium et justissimum, a
quo mortalium nemo immunis esse deberet, id putabant quod con·
tra immanitatem belluarum gereretur‚-proximum quod Graecorum
auxilio inferretur barbaris qui et natura essent hostes et perpetuo
nobis insidiarentur. Haec quae dixi non ipse excogitavi, sed ex il-
lorum rebus gestis sum ratiocinatus.

67. Nam quum alias urbes in multis malis et bellis et turbis
versari, suam vero solam recte gubernari viderent, non existimarunt
eorum esse officii qui et rectius saperent et rebus secundioribus
uterentur connivere ac pati cognatas urbes interire, sed et rationem
ineundam et operam esse dandam ut universas malis illis liberarent.
His cogitationibus susceptis dissidia saniorum civitatum legationi-
bus et disceptationibus tollere studuerunt ; si quae vero seditiosiores
erant, cives summae apud se auctoritatis ablegarunt, qui et consiliis
eas in rebus illis juvarent, et congressi tum cum iis qui domi vivere
non poterant, tum cum iis quorum insita ferocia legum decretis ad-
versabatur, quod hominum genus urbibus plerumque perniciosum
est, persuaserunt ut secum in militiam profecti vitam illa meliorem
quaererent. Quum igitur multi essent qui ea vellent et obtempera-
rent, constituto ex illis exercitu, et barbaros qui insulas occuparant
expulerunt et eos qui utramque Asiae oram tenebant aggressi, omni-
bus ejectis, egentissimos Graecorum ibi collocarunt. Haec et ipsi
agere et aliis ad imitandum proponere non destiterunt, donec audis-
sent Spartanos- Peloponnesi urbes, ut dixi, subegisse: tum vero sua
tueri coacti sunt.

