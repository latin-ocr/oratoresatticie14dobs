PANATHENAICUS. 149

audivissem aliquos illa dicta comprobasse, dicendo consequi non pos—
sum: putabam enim ita esse notum me cum gloriosis istis bellum
gerere et de me ipso modice, vel potius intra modum et submisse,
dicere, ut nemini unquam talem insolentiam suis mihi verbis affin-
genti fides haberetur. Verum initio non sine causa deploravi meam
infelicitatem, quae ab isto genere hominum orta perpetuo me secuta
est: haec enim causa est et mendaciorum quibus mea fama conta-
minatur et calumniarum et invidiae, eademque obstitit ne de me
pro merito meo existimetur, neque ita ut palam est, utque discipuli
mei et familiares de me sentiunt qui nos ab omni parte perspexerunt.
Verum haec mutari non possunt, sed ea quae praeterierunt boni
consulere necesse est.

9. Quum autem multa in mentem mihi veniant, incertus sum an
recriminari debeam illos, qui de me perpetuo mentiri solent eaque
in me conferre a quibus sum prorsus alienus non dubitant. Sed si
rem seriam agere instituerem ac prolixam de iis hominibus haberem
orationem quorum nemo sibi ullam censet habendam esse rationem,
jure stultus esse viderer. Neglectis igitur istis apud vulgus qui
mihi inique invideant meipsum excusare, eosque docere conari ut
neque jure nec merito meo ita de me sentiant debeam? Ast
quis non stultissimum me esse pronuntiet, si eos‚qui non aliam
ob rem infensi mihi sunt nisi quod eleganter quaedam dicere visus
sum, placatiores mihi fore putem si eodem modo quo prius disseru-
er0, ac non acerbiores potius futuros? praesertim ubi viderint, ne
in extrema quidem senectute me delirare desivisse? Ac ne illud
quidem faciendum mihi quisquam censuerit, ut his neglectis et
abrupta in medio disputatione hac eam orationem absolvam, quam
institui quaque ostendere decrevi nostram urbem plura in Graecos
beneficia contulisse quam Lacedaemonios: quod si jam facerem
neque his quae scripsi finem imponerem neque secuturae orationis
exordium conclusioni horum quae jam diximus commode apteque
attexerem, similis eorum viderer qui temere et importune et con-
fuse quicquid in buccam venit effutiunt; quae cavenda nobis sunt.
Optimum igitur ex his omnibus fuerit, posteaquam de iis quorum me
postremum accusarunt sententiam meam aperuerim, tum demum ea
dicere quae initio constitui: si enim scripto publicato atque osten-
dero quae sit mea de institutione deque poetis sententia, desituros
eos arbitror falsas causas comminisci et quidvis garrire.

10. Tantum igitur abest ut disciplinam a majoribus relictam con-
temnam, ut eam quidem nostra aetate constitutam laudem, geome-
triam dico et astrologiam dialogosque contentiosos dictos, quibus
juniores quidem plus oequo gaudent, seniorum vero qui eos tolera-
biles esse dixerit nemo est. Verumtamen ego moneo illos qui avide
ista amplectuntur ut laborent atquc ad ista omnia animum intendant2

