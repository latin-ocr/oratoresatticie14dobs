DE PERMUTATIONE. 223

excedere; is enim qui habeat mentem inveniendo, discendo, labo-
rando, memoria tenendo aptam, vocem praeterea et os adeo purga-
tum ut non oratione tantum sed ejusdem venustate persuadere au-
ditoribus possit, ad haec confidentiam non eam quidem quae impu-
dentiae argumentum est, sed quae non sine modestia ita animum
afficit ut nihilominus audeat sive hic in conventu civium verba faciat
sive apud se commentetur, quis non videt, etiamsi is non exquisi-
tissimam institutionem sortitus sit, sed vulgarem et cunctis commu-
nem, tamen rhetorem talem futurum qualis haud scio an aliquis
Graecorum exstiterit? Sed et illos scimus qui deteriore quidem in-
genio erant praediti, studiis tamen et exercitationibus fuere dediti,
non se ipsos solum superasse, verum etiam ingeniosos qui animi
cultum valde neglexissent: quare horum alterutrum facere potest et
ad dicendum et ad agendum valentem, utrumque autem si in eodem
sit, eum praestantissimum inter caeteros reddet. De ingenio igitur
et de exercitatione haec sentio: de institutione autem per praecepta
idem dicere nequeo, nec ea similem aut proximam his habet vim.
Si quis enim didicerit cunctas leges orationis seque iis accuratissime
omnium imbuerit, orationum quidem scriptor plerisque concinnior
fortasse erit; quum vero ad populum accesserit, si una confidentia
careat, nihil dicere queat.

26.* 15. Neque porro aliquis putet me apud vos quidem minuere
pollicitationes, cum autem coram iis loquor qui ad me convenire

decreverunt, omnem mihi vim tribuere: cavens enim hujusmodi
accusationes cum hanc facultatem tractare coepi, scriptam orationem
edidi, in qua comperiar et eos qui grandiora faciunt promissa incre-
pare et meam sententiam aperire. Quae igitur in aliis arguo prae-
termittam3 nam prolixiora sunt quam praesens tempus patitur: quid
vero ipse declarem aggrediar vobis recitare. Ordior autem hinc:

EX ORATIONE CONTRA SOPHISTAS.

Quod si non tantam alii accusandi sunt, sed mea quoque sententia explicanda est
v w ε ι ι υ

prout quidquam ex his desiderabitur, necesse erit et ab ea parte discipulos esse
deteriores.

Haee concinnius sunt dicta quam quae antea recitata fuere: volo
autem per haec illud declarare, quod vobis maximum argumentum
esse debet aequitatis meae; neque enim quum essem junior, jactator
fuisse videbor et grandium promissor; postquam autem re sum
fruitus seniorque factus, jam elevare loquendo philosophiam, sed
eodem sermone usus et quum essem adolescens et curn illam dimitto,
et incolumis et in discrimine constitutus, et apud discipulos et apud
eos qui de me sententiam laturi sunt; quare haud scio qua ratione
aliquis veracior aut justior erga illam fuisse ostendi possit. Haec
igitur iis adjiciantur quae prius de nobis dicta sunt.

