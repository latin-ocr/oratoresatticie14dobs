214 ISOCRATIS

aliquid semper inter socios moliuntur, huic vestrae opinioni non est
obsecutus,noluitque cum urbis detrimento famam consequi, sed hoc
curavit et fecit, ut nulla eum Graeca urbs timeret, sed cunctae alacri
essent animo praeter eas quae peccarent: sciebat enim et qui timent
odio persequi illos quorum causa id patiuntur, urbemque nostram
ex aliarum benevolentia factam es'se beatissimam et maximam, ex
odio autern parum abfuisse quin in extremos casus incideret. Quae
ipse reputans urbis quidem viribus evertit hostes, mansuetudine
autern sua aliorum amicitiam comparavit, hoc judicans facinus ma-
jus et pulcrius quam multas urbes capere et saepe pugna vincere.
Adeo vero studuit ne qua urbs vel leviter suspicaretur sibi ab eo
strui insidias,ut si forte praeternavigaturus esset aliquam ex iis quae
tributum non penderent, mitteret qui magistratibus id nunciaret, ne
forte coram portubus repente conspectus in tumultum et trepida-
tionem eos conjiceret. Quod si ad aliquam regionem appulerat
classem, non profecto sinebat milites rapere et furari domosque spo-
liare, sed tantam adhibebat curam nequid horum fieret, quantam
rerum domini: neque enim hoc mente spectabat, ut in his rerum
articulis gratiam ipse iniret apud milites, sed ut urbs apud Graecos.
Praeterea captas bello urbes tam humaniter tractavit et juste quam
nemo alius socias, putans, quod si talis erga eos cognosceretur qui
contra se pugnassent, maximum praestiturus esset argumentum se
nunquam in caeteros delinquere ausurum. Igitur propter opinionem
ex his conflatam multoe urbes quae vobis erant infensae apertis eum
portis exceperunt3 in quibus nihil ipse perturbavit, sed ut eas con-
stitutas ingrediens repererat, ita egrediens reliquit. Horum vero
omnium caput est, quod quum solerent aliis temporibus multi et ter-
ribiles evenire in Graecia casus, sub ejus imperio nemo vel seditiones
excitatas inveniat vel civihum constitutionum mutationes vel caedes
vel exsilia vel quidvis aliud gravius, sed ita ejusmodi calamitates
per ea tempora quieverunt, ut solus memoria nostra Timotheus in-
culpatam hanc urbem Graecis exhibuerit. Atqui oportet optimum
censere ducem non si quis sola fortuna tale aliquid prospere fecerit*
quale Lysander, quod alii nemini contigerit: sed eum qui in multis
variis atque asperis rebus recte et sapienter semper se gesserit, quod
nimirum Timotheus praestitit.

262* 7. Puto itaque ex vobis multos quae dicta sunt mirari
atque arbitrari illius laudes vituperationem esse civitatis, si haec
de eo qui tot urbes ceperit, nullam amiserit, tanquam de pro-
ditore judicium exercuit3 rursusque si quum ille rationem ad-
ministratae reipublicae reposceretur, quumque crimen in se rece-
pissent de rebus quidem gestis Iphicrates, de pecuniae vero ratione
Menestheus, hos quidem absolverit, Timotheo autem tantam mul-
ctam imposuerit quantam alii unquam nemini. Res nimirum ita se

