PANATHENAICUS. 167

audierunt, narravero, fieri non poterit quin aliqui me dicant leges
recitare quas et Lycurgus tulerit et Spartani observent.

63. Ego vero me dicturum esse multa fateor quae illic recepta
sunt, non quod Lycurgus illa vel invenerit vel excogitaritâ€š sed quod
majorum nostrorum gubernationem quam optime imitatus domi de-
mocratiam instituit aristocratia temperatam, qualis apud nos fuit, et
magistratus non sortito sed per suffragia creari voluit, legemque tulit
ut seniores qui rebus omnibus praesunt tanto studio et cura lege-
rentur, quanta ferunt a majoribus nostris Areopagitas esse lectos,
et eandem illis auctoritatem tribuit, quam sciret senatum apud nos
habuisse.

64. Lacedaemoniorum igitur eam esse rempublicam quae apud
nos olim quoque fuerit, e multis audire licet, si qui scire id cupiunt:
jam rei militaris peritiam non prius excoluisse neque melius tractasse
Spartanos quam nostros, certaminibus et bellis, quae facta esse illis
temporibus omnes confitentur, me ita perspicue ostensurum arbitror,
ut nec inepte Laconum studiosi habituri sintin quo meis verbis con-
tradicant, nec illi etiam qui nostra simul et mirantur et invident et
imitari cupiunt.

65. Ab eo autem exordiar quod auditu fortasse non omnibus ju-
cundum, sed dictu tamen non erit inutile. Si quis enim dicat duas
has urbes plurima beneficia in Graeciam contulisse atque maximis
malis eandem post Xerxis expeditionem affecisse, non poterit non
dixisse verum iis videri qui res gestas illorum temporum cognitas
habent. Nam et quam fortissime fieri potest contra ejus potentiam
dimicarunt, et eo facto, quum decuisset etiam ea quae restabant,
eas rite administrare, iu eam non amentiam sed insaniam sunt iin-
pulsae, ut cum eo qui ipsas oppugnat-at, qui utramque urbem delere
funditus, qui caeteros Graecos servitute opprimere destinarat, tali
praesertim, quem facile terra marique superassent, pacem in omne
tempus tanquam cum bene merito fecerint, et altera alterius virtu-
tibus invidentes bello suscepto tanta pertinacia et aemulatione inter
se contenderint, ut sese mutuo caeterosque Graecos perdere non prius
destiterint, quam communi hosti eam potestatem dedissent ut is
nostram urbem per Lacedaemoniorum potentiam in summum dis-
crimen adduceret, ac rursum Lacedaemonios per nostram urbem.
Quamvis autem barbarus eas prudentia tam longe superasset, tamen
neque illis temporibus ob acceptas clades ita uti par fuit ipsasque
decuit doluerunt, neque nunc Graecarum urbium maximas colere
pudet ejus opes contentione quadam assentationis3 narn Argivi qui-
dem et Thebani AEgyptum illi missis auxiliis subegerunt, ut quam
maxima potentia munitus Graecis insidiaretur, nos autern et Spar-
tani, quum societate conjuncti simus, alieniores alteri ab alteris ani-
mos habemus quam ab iis contra quos utrique bella gerimus. Cujus

