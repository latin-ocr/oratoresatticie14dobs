AD NICOCLEivL 9

est consulere qui tibi semper adsunt: omhnia autem studia, quae
tanquam meta tibi proposita esse debeant et quibus in rebus
versandum sit, ego recensere conabor. Utrum vero donum hoc
argumenti dignitati, quum absolutum fuerit, sit responsurum, ab
initio facile perspici non potest: multa enim et numeris devincta
poemata et soluta oratione conscripti libri, dum adhuc in mentibus
auctorum inclusa tenerentur, magnas sui exspectationes concitarunt,
sed perfecta tandem et aliis ostensa longe tenuiorem quam pro
concepta spe gloriam consecuta sunt. Sed tamen conatus ipse
praeclarus est, ab aliis praetermissa conquirendi et regnis veluti leges
praescribendi. Nam, qui privatos homines instituunt, hi solis illis
prosunt: si quis vero populi dominos ad virtutem excitarit, is utris-
que commodaverit, tum iis qui imperant tum iis qui parent irnperi03
quod et illis principatus tutiores et his respublicas leniores effecerit.
3. Primum igitur considerandum est quodnam sit regum offi-
cium: nam si summatim id in quo totius rei vis est probe consti-
tuerimus, in ea intuentes melius de partibus quoque dicturi sumus.
Arbitror equidem constare inter omnes, convenire eis ut civitatem
et calamitatibus liberent et res ejus secundas tueantur et ipsam e
parva magnam efficiant: nam caetera, quae quotidie incidunt, horum
causa facienda sunt et ad haec referenda. Illud autem perspicuum
est, oportere eos, in quibus haec facultas esse debeat et qui his de
rebus deliberaturi sint, non socordiae sese dare, sed providere ut
sint aliis longe prudentiores. Constat enim, quemadmodum ipsi
animos suos excoluerint, ita etiam eorum regna se esse habitura.
Quare nulli certatori tam convenit corpus exercere, quam regibus
ingenium suum: nam celebritates ludorum universae nullam partem
constituunt eorum praemiorum pro quibus vos quotidie decertatis.
4. Haec igitur considerantem, operam dare te decet, ut· quantum
alios dignitate superas, tantum etiam virtuteillis antecellas. Neque
vero putabis curam et studium in aliis prodesse rebus, ad augen-
dam autem virtutem etprudentiam nihil habere-virium, neque tantae
infelicitatis homines condemnabis, ut, quum'artes quasdam ad cicu-
randas bestias et animos illarum excolendos invenerimus, ipsi nobis
ad virtutem nihil afferre adjumenti queamus; sedquem‘ admodum
institutio et cura cum primis possit animo nostro adjuvare, ita exi-
stimato, atque tum domesticorum prudentissimis familiariter utere
tum exterorum quoscunque poteris accersito, tum celebrium et poe-
tarum et rhetorum omnium periculum tibi esse faciendum persuasum
habeto, ac illorum quidem auditor esto, horum autem discipulus;
itaque te para, ut et minorum sis judex, et majorum aemulator:
nam his exercitationibus celerrime talis fies, qualem esse oportere
nos proposuimus eum qui recte sit regno praefuturus et urbem ita
ut decet gubernaturus. Sic vero ipse te maxime cohortabere, si
c

