AREOPAGITICA. 89

lior, sed hac aequalitate quae nullum discrimen inter-bonos et im-
probos facit ut iniqua repudiata, illam quae pro suo quemque merito
et honorat et punit amplexi et in gerenda republ. secuti sunt; nec
promiscue omnes ad societatem magistratuum admiserunt, sed opti-
mum quemque et singulis muneribus obeundis aptissimum adhibito
judicio praetulerunt. Nam ad eorum exemplum, penes quos summa
rerum esset, etiam caeteros se comparaturos sperabant. Deinde
populariorem putarunt hanc rationem quam quae sorte magistratus
creat: nam sortitionis gubernatrix fortuna est et saepe magistratus
contingunt paucorum potentiae studiosis, quum autern integerrimi
quique delectu habito potiores ferunt, in populi potestate est eos
eligere qui praesentem statum maxime conservatum volunt.

9. Ut autem haec multitudiniplacerent nullaeque de magistratibus
contentiones orirentur, in causa illud erat, quod laboribus et fruga-
litati assueverant; neque sua negligebant alienis inhiabant, nec e
publico rem privatam stabiliebant, sed de suo quisque, quum res
postulabat, rempubl. juvabat; nec melius sciebant quos e curia
quam quos de suo reditus haberent. Quinetiam a vectigalibus
civitatis tantopere abstinebant, ut illis temporibus difficilius esset
iuvenire qui rempubl. capessere vellent quam nunc qui ejus admi-
nistratione carere possint: nec enim reipublicae curam negotiationem
sed occupationem existimabant, nec a primo statim die computabant
an priores magistratus sordidi aliquid lucelli reliquissent, sed multo
magis an aliquid neglexissent quod primo quoque tempore confi-
ciendum esset. Denique ut paucis absolvam, ita statuebant oportere
populum tanquam dominum constituere magistratus et punire de-
linquentes et judicare de controversiis, iis autem qui otium agere
possent quique haberent unde viverent ita curandam esse rempu-
blicam tanquam servis, qui si munus suum recte administrassent,
laudandos eos esse illo honore contentos, sin male rem gessissent,
nullam eis veniam tribuendam, sed mulctas maximas irrogandas.
Enimvero quaenam aut firmior aut justior democratia invenietur ea,
quae potentissimos quosque summae rerum praeficit, et eorum ipso·
rum populum dominum constituit?

10. Ac respubl. eorum hoc modo fuit ordinata: unde facile
intelligitur, eos etiam in quotidianae vitae ratione honestatis ac
legum perpetuo fuisse studiosos. Aliter enim fieri non potest quin
qui summae rerum fundamenta rite jecerunt, etiam singulas partes
recte quasi exaedificent.

11. Ac primum quod ad deos immortales attinet—hinc enim
ordiri fas—— non inaequaliter non perturbate vel ipsos colebant vel
eorum festa celebrabant; nec, quando visum eis esset, boum tre-
centarum pompam instituebant, alias levi quapiam de causa etiam

patria. sacra omittebant; neque peregrinas ferias, quibus epulae
n

