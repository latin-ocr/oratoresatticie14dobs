‘248 lSOCRATIS

TESTES.

8. Testes audivistis,judices: ego vero, quum alias pecunias per-
didissem, de aliis per summam contumeliam accusarer, ipse inqui-
rendi causa in Peloponnesum abii, Menexenus vero puerum hic de-
prehendit, eumque comprehensum postulat in quaestionem tum de-
positi gratia tum ob ea propter quae iste nos in crimen vocarat. Pasio
autem tanta fuit confidentia, ut eum pro libero assereret, neque
vereretur aut metueret, quem a nobis plagio abductum et a quo nos
tantam pecuniam abstulisse dicebat, eundem in libertatem asserere
ac prohibere ne torqueretur. Jam quod omnium gravissimum est,
quum Menexenus puerum a polemarcho sponsione sacta exposceret,
Pasio septem talenta pro eo deposuit. Prodite testes.

TESTES.

9. His ita peractis, judices, putavit e praeteritis actionibus mani-
feste suam improbitatem elucere, seque deinceps ea delicta corre-
cturum censuit3 itaque ad nos accessit, professus se non recusare
quominus puerum det in quaestionem. Quaesitoribus delectis ad
Vulcani aedem convenimus. Ac ego quidem petebam ut deditus
puer flagellaretur et torqueretur, donec eum vera dicere putarent:
Pasio vero iste eos a se lectos dicebat non ut carnifices, sed jubebat
verbis, si quid vellent, puerum percontari. Orta igitur inter nos
controversia, quaesitores dixerunt se puerum non esse torturos, sed
aequum esse pronuntiarunt ut Pasio mihi puerum traderet. Is vero
a quaestione tantopere abhorrebat, ut de tradendo quidem eis pa-
rere nollet, sed argentum solvere paratus esset si condemnatus ab
¹eis esset. Voea testes. ‘¹

TESTES.

10. Quum autem post congressus,judices, omnes eum injurium
et iniquissimum hominem judicarent, qui puerum, quem ego dixe· -
ram scire de pecuniis, quum prius ipse occultasset, a nobis occul-
tatum diceret, postea deprehensum ut liberum torquere prohiberet,
post eundem pro servo deditum tortoribus delectis verbo torquere
juberet, re non permitteret, his igitur de causis sibi nullum patere
effugium, si in jus ambulasset, existimans, per internuntium me
rogavit ut in templo se convenirem. Quum autem in arcem ventum
esset, involuto capite plorabat, ac paupertate se adactum dicebat ut
iret inficias, sed brevi daturum operam ut pecunias redderet3 meque
precabatur ut sibi ignoscerem calamitatemque tegerem, ne rescisce-
retur se, qui deposita soleret accipere, ad hunc modum deliquisse.
Ego vero eum facti poenitere existimans concedebam, jubebamque

