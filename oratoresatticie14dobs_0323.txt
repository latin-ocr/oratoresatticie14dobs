DE CLEONYMI HEREDITATE. 311

nullis erat infensus, magnopere curasse ut universam hereditatem
assereret? eosdemque hac simultate intercedente plurimi fecisse3
nos vero, quibuscum erat ei tanta necessitudo et benevolentia,
maluisse pro viribus damno afficere? Sane, si isti vellent aut tabu-
las aut mortuum vituperare, haud scio quidnam aliud apud vos
essent dicturi, quum videlicet et tabulas haud recte confectas
significent et ipsi testatori non probatas, eundem vero tam furiosum
declarent, ut ab eo inimicos pluris factos affirment quam familiares,
et iis quo vivens non alloquebatur facultates ab eodem esse legatas,
consuetudine autem devinctis ne partem quidem aliquantam fuisse
donatam. Quare quis vestrum eas tabulas esse ratas decernat,
quas testator ipse ut inique factas improbavit, adversarii autem
reapse abrogant, quum a nobis quoque aequam portionem heredi-
tatis percipiendam censent: ad haec vobis etiam demonstrare nos
possumus hasce tabulas et legibus et aequitati et ipsius testantis
menti adversari.

9. Existimo autem jus nostrum vos ab ipsis adversariis eviden-
tissime posse cognoscere. Nam si quis eos roget cur sibi Cleonymi
hereditatem vindicent, utique respondeant, quod et genere illum
aliquantum attingant, et idem eos ad tempus aliquod benevolentia
complexus sit. Jamvero utrum pro se an potius pro nobis haec
dixerint? Nam sive propter generis affinitatem oportet fieri here-
dem, nos sanguine propinquiores sumus; sive propter affectum,
omnibus prorsus exploratum est Cleonymum nemini vehementius
quam nobis studuisse. Quare non ex nobis sed ex adversariis jus
hujus hereditatis adeundae discendum est. Iniquissimum autem
esset si, quum caeteroqui pro iis suffragia ferre soleatis qui alter-
utrum ostenderint, se nimirum aut genere aut benevolentia priores
fuisse apud mortuum, nos, quibus utrumque manifesto adest, solos
indignos hereditate Cleonymi judicaretis.

10. Quod si forte Polyarchus pater Cleonymi, avus noster, ad-
huc viveret et necessariis ad victum careret, aut si Cleonymus
obiiset relictis filiabus pauperibus, nobis profecto propter propin-
quitatem turn avi senectam alere necesse foret turn Cleonymi filias
aut in matrimonium recipere aut dotatas aliis collocare; atque ita
nos agere tum propinquitas et leges tum etiarn natura insitus pudor
cogeret, secus enim et grandi mulctae et summo dedecori fieremus
obnoxii: nunc contra si hereditas relicta sit, aequum judicabitis
hanc ad alios potius devenire? Nae vos sive recta sive vobis ipsis
convenientia sive legibus consentanea non decerneretis, si nimirum
proximos genere participes incommodorum esse cogeretis, bonorum
autem relictorum quosvis potius quam hos dominos faceretis.

ll. Ac sane oportet, ο viri, et propter generis praerogativam et
propter rei ipsius veritatem, ut reapse soletis, consanguineis potius

