316 ISAEI

habuit curam, quam patrem decet de filio, et ego pari ratione ceu
filius natura genitus patrem meum ita colui et veneratus sum, egoque
et uxor mea, ut fortunas ejus tribules omnes laudarent.

7. Porro quod neque delirans nequc mulieri morem gerens filium
Menecles adscivit, sed bene sanus, exinde vobis facile est intellectu.
Primum enim soror, quam iste [adversarius] in oratione sua per-
plurimum exagitavit, quasi si illi morem gerens me adoptasset,
longe ante in matrimonium collocata cst, quam inita adoptatio,
quare saltem si illi paruisset filiumque adscivisset, unum ex illius
liberis adoptasset: duos enim habebat. Atqui, viri, nequaquam illi
morem gerens me adoptavit, eum vero praecipue liberorum orbitas
persuasit, deinde quas supra dixi causas veraque erga patrem meum
affectio, denique quod nullum alium cognatum habebat, unde filium
adscisceret. Haec demum me adoptare eum induxerunt: quare ne-
que delirasse eum neque mulieri morem gessisse evicit adversarius,
nisi profecto solitudinem ejus et orbitatem isthoc nomine appellet.
Lubens ergo ab hoc homine postularim, sanitate Meneclis pro con-
cesso sumpta, ecquemnam cognatorum adoptare debebat? Num
istius filium? Atqui ei [filium suum] non concessisset,improlis ipse fa-
ctus: nae iste pecuniarum non ita amans homo est. At sororis filium,
consobrinaeve vel consobrini? Atqui omnino id genus consanguineos
nunquam habuerat. Idcirco ei necesse erat aliurn quendam ado·
ptare, ut ne improlis senium ageret, sicut iste nunc ab eo requirit.
Atque omnes, puto, confitebuntur, quod, si quenquam prorsus ado-
ptasset, neminem magis me familiarem adoptare potuisset. Osten-
dat vobis. At nunquam potuerit: nullum enim alium cognatum
praeter hos habuit.

8. Iste vero non nunc,ut videtur, Meneclem incusat, quod filium
suum non adoptavit, sed quod ullam unquam adoptationem iniit
orbusque fato non functus est. Hoc est, quod incusat, invidiose
et inique agens: sibi enim cum liberi sint, huic orbitatis infortunio
laboranti conviciatur. Ac apud caeteros quidem homines tum Grae-
cos tum barbaros haec de adoptatione sancita lex in pretio habetur,
eaque propter omnes ea utuntur: iste vero patruus nunc fratrem
suurn inverecunde hac facultate privatum it, filium scilicet adsci-
scendi, quam vel iis, quibuscum nullae necessitudines intercedebant,
nemo unquam invidit. Verum enimvero huncce, opinor, cuilibet
eum· interroganti, ecquid eadem usus sorte fecisset, nec aliud re-
sponsurum, quam quod adoptasset, qui eum esset dum viveret loeo
parentis culturus exsequiasque soluturus defuncto: et planum id
quidem est, eadem hac lege, qua mea, sibi initum iri adoptationem.
Tum iste, si liberis caruisset, filium adscitum isset: at vero Mene-
clem, eo quod eandem viam institit, dementem esse ait mulierique
morem gerentem filium adoptasse. Nonne hercle meras nugas dicit?

