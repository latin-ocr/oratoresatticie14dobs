PANATHENAICUS. 185

qui hanc orationem probant quique existimant, eas orationes quae
docent et artem monstrant, iis quae vel ad ostentationem vel ad
forensia certamina comparatae sunt, praeferendas et eruditiores ju-
dicandas esse, eas item quae veritati studeant illis esse potiores quae
auditoribus fucum facere ac receptas opiniones extorquere conentur,
pluris etiam eas fieri debere quae delicta reprehendant atque admo-
neant quam quae voluptati et aurae populari serviant3 eos autem
qui diversum ab his sentiunt monere volui, in primis ne suis sen-
tentiis plus aequo tribuant, neque vera eorum judicia esse putent
qui sunt animis otiosis, secundo loco ne temere ac inconsiderate
pronuntient de his quae prorsus ignorant, sed tantisper exspectent
ac differant dum illis assentiri queant qui de iis quae ostenduntur
orationibus peritissime judicant: nemo enim eos qui hac modestia
fuerint ineptos et stolidos judicabit.

â€˜213

