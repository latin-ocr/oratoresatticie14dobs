514 GORGIAE

satio fidei; etenim nunc quidem neuter nostrum testem ullum citat.
Sed fortasse dices rerum (ut vis tu) gestarum testes non esse tibi
adducendos, mihi non gestarum esse. Id vero aequale non est. Quae
enim non contigerunt, quis ea testari possit non accidisse? at res
gestas etiam facile est testimonio comprobare, nedum hoc fieri ne-
queat: quare tu non testes modo, verum etiam salsos testes reperire
possis, ego neutros possim. Doceo igitur, non habere te quae ob-
jicis comperta : reliquum est ut utaris conjectura, postquam verita-
tem rei ignoras. Ergo tu, omnium hominum audacissime, sola
fretus opinione, re incertissima, nec veritatem cognoscens, eum ca-
pitis audes accusare quem nihil scias tale unquam perpetrasse. At
omnibus est commune de re qualibet opinari, nec in eo tu reliquis
es peritior. Caeterum nec opinantibus verum scientibus est cre-
dendum, nec opinio veritate potior habenda, verum contra opinione
veritas.

5. Jam in accusatione tua duo mihi, quae sunt maxime contraria,
tribuis, sapientiam videlicet et insaniam : quae non possunt eundem
in hominem cadere. Cum enim callidum et industrium me vocas,
sapientiam tribuis: cum Graeciam prodidisse dicis, insaniam. Si-
quidem insania sit eas res aggredi, quae sint factu difficillimae, in-
utiles, turpes, et quibus quis turn amicis noceat, tum hostibus pro-
sit, tum vitam suam probris et periculis exponat. Quis vero tali
credat oratori, qui in eodem sermone de iisdem hominibus apud
eosdem, quae sunt contraria plurimum, dicat? Atque hoc interro·
gare te velim, prudentes an stultos ducas eos qui sapientes haben-
tur. Si enim stultos, vana et falsa est oratio: si prudentes, non
decet eos gravissime peccare nec mala bonis praeferre. Quapropter
sive sapiens sum, non peccavi: sive peccavi, non sum sapiens. Ex
quo fit, ut utroque modo mendacii convincaris.

6. Et quanquam multa possim rursus in te magnaque tum vetera
tum nova culpare, non tamen faciam; siquidem non tam per tua
vicia quam per meas virtutes hoc volo crimen diluere. Atque haec
quidem ad te dicta sint.

7. Ad vos autem, judiceS, de me nonnihil volo dicere, odiose qui-
dem, sed vere, quodque ut in accusato tolerari possit, ita non accu-
satum non deceat. Quoniam enim nunc praeteritae vitae rationes
apud vos refer0‚ ne quis vestrum indignetur, si quid a me praeclare
gestum recensuero, peto, verum accusatum vel falsa de se praedi-
care posse existimet, ego autem quod verum sit apud vos conscios
libentissime narravero. Primum igitur ac secundum quodque habeo
maximum, est vita prior ab initio ad finem usque sine ullo crimine
peracta: nec enim quisquam vitium ullum possit vere mihi tribuere.
Nam nec accusator ipse quicquam eorum quae dixit comprobavit:
adeo convicium duntaxat sine probatione sermo ejus complexus est.

