492 LESBONACTIS

spicere natura solet; deinde armorum ea est ratio ut corpori prae-
ponantur, scutum ad cavenda vulnera, hasta ad inferenda: quocirca
si prorsum voletis in pugnam procedere, tum jussis obtemperantes,
tum bonorum recordatione vos invicem confirmantes, et ut iram
contemnentes, ita pugnam desiderantes, illos, quantum res humanae
ferunt, devincetis. Sin aliquis, et hostes plus quam homines nec
vulnerari posse existimans, et sese nihili faciens, fugam in salute
ponet, is primurn consilio vincetur, deinde corpus ita cum sit natura
factum, ut repugnet operi illi quod retro cedens agitat, voluntati
domini sua contraria omnia faciet —— nam retro quidem nec pedes
cujusquam possint procedere nec oculi prospicere --, sin bifariam
incedat, ac simul et receptui det operam et imminens caveat peri-
culum, vix arbitror vel adversarium poterit oppositum repellere:
si vero conversus fugam capiet ut aufugiat, primum nudas partes
hostibus ostendet, et vel vulnera vel pugnam necessario subibit,
deinde multi ae leves eum persequentur funditores ac sagittarii,
quos nec ipsos nee eorum tela prorsus queat evadere; siquidem
viro celerrimo tardissimum estjaculum longe velocius. Quapropter,
si quis de vobis vitae studiosus receptum vel fugam ad salutem
meditatur, non recte videtur quid sit vitae studium cognoscere: qui
enim manet et congreditur, is non suam tantum sed domesticorum
vitam conservat.

5. Jam si quis certo se sciret, quum hoc evasisset periculum,
reliquum vitae tempus in gloria atque voluptate transacturum, ali-
quam haberet ignavia rationem z nunc autem pro ignavis habiti et
reliqua vitae parte non longa misere per turpitudinem et infamiam
transacta probrum liberis relinquent. Et quoniam immortales non
sumus nati, quonam honestius pacto quam quos oportebat defensis
moriamur? Quaenam sit mors jucundior? Quinam gloriosiores
mortui? Etenim qui talem oppetant mortem, in eorum decus publi-
cum exstruitur sepulcrum, sacra fiunt, celebrantur certamina, pro-
que mortali corpore monumentum paratur immortale. Ac horum
liberi publice aluntur, et integris armaturis ac primis subselliis ho-
norantur, inque choris et gymnasiis et aliis conventibus admirationi
sunt. Qui porro periculum hoc per fortitudinem evaserint, ii reli· ’
quam vitam secure cum perpetua per omnes conventus ac pompas
laude degunt. His amici sunt amici, pro his inimici intercedunt,
per hos quivis hospitio vult excipi; et affinitates libentes contraxe-
ris: hi in senectute beati dicuntur. Nunc igitur, milites, pro se
quisque, nullisxomissis viribus, his bonis comparandis incumbite.
Atque vos admoneo, exta vobis contigisse fausta.

