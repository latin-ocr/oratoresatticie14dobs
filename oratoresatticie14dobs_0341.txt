(DE PYRRHI HEREDITATE. 329

LEGES.

videturne jam vobis Nicodenms, ille qui testatus sit a se soro-
rem Pyrrho legitime desponsam esse, fratri nostro unquam per-
missurus fuisse ut eorum quae frater hac in causa egit quicquam
ageret? annon potius Endio hereditatem petenti, quae etiam illi ad-
judicata fuit, sese opposuisset, atque intercessisset pro sua'ex sorore
nepte obnuntiando jus Endio nullum esse hereditatem petendi su-
perstite filia legitima cui soli bona paterna debeantur? Quo autem
certi sitis, Endium, fratrem nostrum, hereditatem Pyrrhi via juris
ambisse sibique legitime adjudicari curasse, nemine ipsi ea de re
controversiam obmovente‚ recita tu hoc testimonium.

TESTIMONIUM.

Nicodemus itaque, id quod ex hoc testimonio constat, Endio
hereditatem ex formula juris postulante, non ausus est intercedere
neque controversiam hereditatis commovere, neque testimonium
interponere suum de jure nullo postulanti competente, quoniam
filia legitime suscepta supersit a Pyrrho patre sola bonorum heres
relicta.

8. Et de adjudicatione quidem hereditatis possitaliquis VOS, judiceS,
commentitiis excusationibus ludificari: Nicodemus enim vel cau-
satus fuerit hereditatem hanc sibi a nobis tum surreptam esse inscio
et rerum quae tum agerentur ignaro, vel nos mendacii incusarit.
Verum transmittamus hunc locum tacitum, quoniam satis jam hac
de re disputatum videtur. Xenocli autem cum Endius filiam tuae
sororis in manus daret, fuissesne tu unquam, Nicodeme, permis-
surus, ut ea pro spuria e meretrice suscepta marito in manus
daretur, quae fuisset ex uxore nata Pyrrho legitime abs te de-
sponsa? Annon potius actione intronuntiationis fuisses usus, ad
Archontem denuncians, mulierem, cujus in jure atque potestate
sit hereditas ei a patre relicta, a filio adoptato contumeliose haberi,
qui eam hereditate paterna plane denudatum eat? praesertim cum
actionum omnium forensium hoc unum genus solum sit id in quo
actores discrimen damni accipiendi nullum adeant, et volenti cuique
liceat filiabus succurrere, si quae sine fratribus cum patrimonio re-
lictae suerint? Nam neque mulctae luendae locus est in hujusmodi
ad archontem denuntiationibus, ne si quidem prorsus nullum suf-
fragium denuntiatores abstulerint, neque sportulae solvuntur neque
sacramentum deponitur; sed actori quidem, quicunque esse vult,
sine ullo periculo denuntiandi potestas est, reos autem.conde-
mnatos extremae manent poenae in hujusmodi causis praescriptae.
*Μ’ Vera si fuissent ista, quae tu nune ausus es pro testimonio
affirmare, utrum tu tunc statim, recente adhuc injuria, aucto-
.) ι

⁴(

