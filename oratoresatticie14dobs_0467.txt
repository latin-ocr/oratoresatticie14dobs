CONTRA LEOCRATEM. 455

autem non admodum comprehendit, uno nomine appellans generatim
nimirum, majora autem quam legibus explicetur quisquam desi-
gnavit, omnibusque legibus ex aequo obnoxius est, necessarium est
vestrum judicium relinqui exemplum posteris. Bene autem novistis,
viri, quod non solum hunc etiamnum punietis sententia vestra con-
demnantes, verumetiam juniores omnes ad virtutem adhortabimini.
Duo enim sunt quae erudiunt Juvenes‚ nempe injuste agentium sup-
plicium et quae bonis viris datur gratia: ad utrumque autem horum
respicientes, hoc quidem propter metum defugiunt, illam vero pro-
pter gloriam concupiscunt.

4. Quocirca opus est vos, viri, advertere mentem huic certamini
neque quicquam anteferre justo. Faciam autern et ego accusa-
tionem justam‚ neque comminiscens quidquam neque extra rem
dicens. Plurimi autem eorum qui ad vos adeunt oratores omnium
absurdissimum faciunt: aut enim deliberant hic de publicis rebus,
aut accusant et calumniantur omnia potius quarn de quo sententiam
dicturi estis. Atqui neutrum horum difficile est, neque de iis sen-
tentiam exponere, quod vos judices non vultis, neque eorum, quo-
rum nemo defensionem suscipiet, accusationem invenire. At non
est aequum vos quidem contendere justum calculum ferre, istos
autem haud Justam accusationem facere. Harum autem rerum vos
auctores estis, viri: potestatem enirn dedistis huc ingressis orato-
ribus hanc, quum tamen pulcherrimum Graecorum exemplum vobis
in promptu sit Areopagi concilium, quod in tantum ab aliis discrepat
dicasteriis‚ ut et apud ipsos condemnatis constet justum exhiberi
judicium. Ad quod respicientes vos operae pretium est haud per-
mittere ut quidnam a causa alienum patroni causarum dicant. Ita
enim futurum est ut reis citra calumniam certamen peragatur acto-
ribusque minime sycophantis esse liceat vosque fidelissimum firmis-
simumque calculum feratis. Fieri enim non potest ut sine oratione,
non juste edocti, justum feratis suffragium.

5. Opus est autem, judices, neque hoc latere vos, quod non sit
idem certamen de hoc aliisque ex vulgo reis. De incognito enim
Graecis homine in vestro videbatur situm esse arbitratu aut bene aut
male sententiam tulisse: de hoc vero quicquid consulueritis omnium
Graecorum ore feretur. Celebris enim est nominis tum ob profe-
ctionem suam qua hinc in Rhodum insulam enavigavit, tum propter
nuncium quem de vobis fecit et ad urbem Rhodiorum et ad merca-
tores qui illic sunt advenae, qui universum terrarum orbem circum-
navigantes quaestus causa disseminarunt de urbe simul quae ex Leo·
crate audiverunt; qui majorum vestrorum facta noverunt longe
contraria hisce quae ab hoc transacta sunt. Plurimi ergo faciendum
est recte de eo statuere. Probe enim vobis exploratum est, Athe-
nienses, quod quanto amplius differatis ab aliis hominibus, eo quod

