144 lsOCRATls·

insitas habuisse, tum aliis ad honestissima et praeclarissima quaeque
studia duces et magistros exstitisse. Absurdum enim est, quum
nostrae sobolis prosperitatem diis acceptam referamus, eos existi-
mare suam ipsorum nihil curare. Quod si cui nostrum potestas
naturae humanae moderandae daretur, quis est qui famulos suos im-
probos esse pateretur? at illos damnamus, quasi ex sese genitos
tanta impietate et improbitate esse paterentur. Tu quidem te putas
etiam tibi prorsus alienos, si te magistro utantur, optimos esse red-
diturum, deos vero nullam prorsus existimas curam habere virtutis
suorum liberum. At ista ratione a duobus turpissimis criminibus
non absunt: nam si bonos eos ne quidem esse volunt, deteriore sunt
quam homines ingenio, sin quum velint, qua ratione id efficiant non
habent, sophistis sunt imbecilliores.

18. Etsi autem multa in re insunt per quae et laudatio et defensio
dilatari posset, non tamen pluribus verbis opus esse censeo: nec
enim apud alios ostentandi mei, sed erudiendi tui causa, utque
ostenderem quomodo horum utrumque fieri debeat, haec disserui :
nam oratio quidem a te conscripta non defensio Busiridis sed cri-
minum confessio recte existimari potest. Nec enim eum culpa
vacare ostendis, sed alios nonnullos eadem illa fecisse declaras,
facillimo delinquentibus refugio excogitato. Quum enim non facile
sit ullum reperire scelus quod nondum sit perpetratum, si fa-
cinorum convictos nihil grave admisisse putabimus, modo alios
eadem fecisse constet, nonne omnibus expeditas defensiones fa—
ciemus, et male cogitantibus magnam fenestram ad licentiam
aperiemus ἲ

19. Optime autem perspicies quam stulte ista dicta sint, si ad
te ipsum omnia retuleris. [llud enim cogita: si de magnis et
nefariis criminibus accusatus ad istum modum ab aliquo defen-
derere, quid animi tibi f‘ore censes? equidem scio te illi multo
infensiorem futurum quam ipsis accusatoribus. An vero turpe
non est alios ita defendere, quemadmodum te defendi iniquissimo
animo ferres ’ἓ

20. Illud quoque considera, et apud animum tuum cogita: si
quis tuorum familiarium induci se pateretur ad ea facienda quae
tu laudm, annon miserrimus esset omnium et qui nunc sunt et
qui unquam fuerunt? Scribendaene sunt ejusmodi orationes,
quarum id summum bonum sit, si nemini auditorum persuadere
possint?

21. Fortassis autem dices ¹nec te id fefellisse, sed exemplum
studiosis relinquere voluisse foeda crimina et causas difficiles
defendendi. Verum si prius ignorabas, nnnc saltem te intelle.-
xisse arbitror, multo facilius aliquem absolutum iri si nec os ape-
ruerit quam si isto modo suam causam egerit. Jam quum studia

