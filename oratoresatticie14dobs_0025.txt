AD NICOCLEM. 13

actionibus loqui, ut iis consentanea quae dicere soles etiam sentire
assuescas. Quae tibi cogitanti optima videbuntur, ea re ipsa per—
ficito. Quorum gloriam miraris, eorum res gestas imitare. Quae
tuis liberis praeciperes, ea ipse facere ne graveris. Aut utere prae
ceptis nostris, aut ipse his inveni meliora. Sapientes existima,
non eosqui de rebus minutis curlose rixantur, sed qui tle maximis
rebus egregie dicunt: nec eos qui aliis felicitatem pollicentur,
quum ipsi multarum rerum inopia laborent, sed eos qui, quum de se
modice dicant, tamen et negotia dextre obire et inter homines ver-
sari commode possunt, nec in vitae mutationibus perturbantur, sed
pulcre moderateque ferre tam secundas res quarn adversas didi-
cerunt.

12. Neque vero mireris nos multa dixisse quae et ipse intelligas ε
neque enim hoc me praeteriit, sed satis scivi, quum tanta multitudo
sit et hominum privatorum et principum, alios horum aliquid dixisse,
alios audivisse, alios a nonnullis facta vidisse, nonnulla etiam ipsos
factitare. Verum in his orationibus, quoe ad praeceptiones de offi-
ciis pertinent, non requirenda est novitas 3 in quibus nec admirabile
nec incredibile nec inusitatum quicquam comperitur: is vero do-
ctissimus habendus erit, qui eorum, quae in animis aliorum dispersa
jacent, quam plurima colligere et elegantissimis verbis potuerit ex·-
plicare. Illud quoque mihi satis notum fuit, quum et poemata et
alia scripta quae suasione constant omnes utilissima esse judicent,
ea tamen non libentissime audire, sed eodem erga illa esse animo
quo erga monitores: quos ut universi laudant, sic eorum congressus
refugiunt, illorumque consuetudinem qui socii delictorum sint, non
eorum qui a vitiis dehortentur, expetunt. Id quod vel ex Hesiodi
et Theognidis et Phocylidis poesi cognoscitur: nam hos fatentur
optima vitae mortalium reliquisse consilia, sed quamvis hoc dicant,
nugis tamen audiendis et recitandis tempus perdere quarn in illorum
praeceptionibus versari malunt. Praeterea si quis e praestantibus
poetis eas quas sententias vocant, in quibus illi potissimum elabo—
rarunt, excerperet, erga illas etiam eodem animo essent: comoediam
enim vel nequissimam audire mallent quam poemata tam artificiosa.

13. Et quid opus est singulis commemorandis immorari? Om-
nino enim si naturas hominum consideremus, plerosque nec cibis
saluberrimis gaudere nec studiis pulcherrimis nec actionibus optimis
nec doctrinis utilissimis reperiemus, et eas voluptates habere ma-
ximas quae rationi utilitatis maxime repugnant, ac tolerantes et in·-
dustrios videri eos qui officio suo satisfaciunt: quare qui talibus
quisquam placeat, sive moneat sive doceat sive utile aliquid dicat?
Qui praeter ea quoe diximus, prudentibus etiam invident, simplices
autem et candidos putant amentes; et sic a veritate rerum ab—
horrent, -ut ne sua quidem negotia norint, nam de suis quidem
rebus cogitantes moerent, de alienis autem quum disputant gaudent3

