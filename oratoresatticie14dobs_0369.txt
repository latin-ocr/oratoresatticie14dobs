DE PHILOCTEMONIS HEREDITATE. 357

esset, ideoque dignus a vobis habitus fuerit cui honores mandaretis,
et qui pugnans pro patria occubuerit, ecquis ei negabit mentem
constitisse?

3. Mentis ergo qui compos esset, ei licuisse testamentum scri·
bere, in eoque filium quem vellet adoptare, planum vobis factum
est; unde constat, hactenus certe Andoclem in ista obnuntiatione
falsa testatum esse: verum hoc quoque falsi arguam, quod addit
idem Euctemonis genuinum esse filium hunc [qui sibi nomen idem
arrogat} Euctemoni enim, patri Philoctemonis, praeter Philocte-
monem et Ergamenem et Hegemonem duasque filias, legitima ex
uxore susceptOS, filia Mixiadis Cephisiensis, alios nullos fuisse libe-
ros, norunt cognati omnes omnesque phratores et demotarum ple-
rique, iidemque vobis id testimoniis suis confirmabunt: aliam autem
illi fuisse uxorem, unde hosce [quos Androcles subjectum it] sus-
ceperit, nemo est qui aut norit aut fando unquam inaudierit Eucte-
mone adhuc superstite. Atqui testes hi sunt, quos consentaneum
sit omnium esse fidissimos: cognatos enim hujusmodi res omnium
optime atque certissime tenere par est. Hos tu mihi primo loco
cita, et horum testimonia recita.

TESTIMONIA.

4. Verum ipsos quoque vobis praestabo adversarios haec eadem
testimonio suo comprobantes. Nam in examine ambarum partium
coram archonte habito, cum hi sacramentum deposuissent super his
tanquam genuinis Euctemonis filiis [qui sunt subdititii]‚ et nos in-
terrogassemus eos quoenarn esset horum mater et cujus filia, docere
non poterant, tametsi et contestatione nostra urgerentur, et archon
ipsis iterum iterumque injungeret ad interrogata ut responderent
prout lex fieri juberet. Atqui, quomodo, judices, legi haud repu-
gnet, si, qui pro aliis veluti pro liberis genuinis injure contendat, et
interponenda obnuntiatione de horum liberorum jure propiore alios,
legitimi qui sint heredes, a petenda hereditate exclusum eat, is idem
tamen neque quae his insititiis mater fuerit docere habeat, neque
ullum cum ea cognatum edere. Sed tum temporis quidem prae-
texebant horum liberorum matrem mulierem nescio quam Lemniam
esse, eoque facto cursui processus forensis remoram aliquam injicie-
bant: postmodum autem ad examen [vel confrontatiouem partium
ambarum litigantium] cum convenissent, vel prius etiam quam ab
homine quoquam interrogarentur, statim aiebant, Callippen eorum
matrem esse, Pistoxeni filiam, id solum existimantes sufficere,
nomen unum aliquod a se confictum edi nescio cujus Pistoxeni.
Qui cujas fuisset quaerentibus nobis et num in vivis adhuc super-
esset, in Sicilia eum aiebant occubuisse in castris, relicta hac unica
fllia apud Euctemonem ejus tutorem, etex ca illi hosce duos pueros

