40 ISOCRATIS

pendunt et arces suas ab hostibus occupatas vident, sed praeter pu-
blicas calamitates suis etiam corporibus quam apud nos aere empta
mancipia tolerant atrociora: nostrum enirn nemo famulos suos ita
flagellat, ut in homines ingenuos illi animadvertunt. lllud autem
summum malum est, quum ad hanc ipsam servitutem stabiliendam
una militare, et contra eos arma ferre coguntur a quibus in liberta-
tem asseruntur, eaque pericula subire, in quibus et si vincantur sta-
tim sint perituri, et si vicerint durius in posterum servituri.

35. Quae quibus imputanda sunt nisi Lacedaemoniis? qui tanta
praediti potentia non moventur sociorum dudum suorum calamitati-
bus, Graecorumque viribus imperium suum firmare barbarum pati-
untur. Ac olim quidem illi et tyrannos ejiciebant et libertatem
defendebant, nunc autem usque adeo mutati sunt, ut curn rebuspu-
blicis bella gerant, monarchiis constituendis sint adjutores. Manti-
nensium certe urbem pace jam facta everterunt, Cadmeam The-
banorum occuparunt, etiam Olynthios et Phliasios bello cingunt,
Amyntae autem Macedonum regi et Dionysio Siciliae tyranno et
barbaro Asiae dominanti navant operam, ut illi quam maxima im-
peria consequantur. Quid vero absurdius est quarn Graeciae prae-
sides uni viro tot hominum, quorum inire numerum haud facile sit,
tradere dominatum, maximas autem urbes ne sui quidem juris esse
pati, sed vel cogere servire vel maximis afficere cladibus? Jam illud
omnium acerbissimum est eos, qui principatum sibi vendicant, tan-
tum non singulis diebus bella inferre Graecis, cum barbaris autem
aeternam societatem coiisse.

36. Neque vero me quisquam iratum putet, quod asperius horum
feci mentionem, initio praefatus me de reconciliatione acturum esse:
nec enim haec eo pertinent, ut apud alios Lacedaemoniorum urbem
in odium adducam, sed ut, quantum oratione consequi licet, ab isto
instituto abducam. Fieri autem nequit ut a peccando deterreas et
ad alias cogitationes impellas, nisi praesentes acriter objurgaris:
nam accusare putandi sunt qui laedendi causa talia dicunt, admo-⁴
nere qui propter audientium utilitatem convitia faciunt. Nec enim de
eadem oratione sentiendum est idem, si animo non eodem dicatur.
Nam illud etiam eis objicere possumus, quod finitimos suae civitati
servire cogunt, sociorum autem reipublicae nihil ejusmodiconferunt,
cum per eos ut liceat controversiis nostris abolitis barbari universi
totius Graeciae servi efficiantur. Enimvero decet eos, qui natura et
non fortuna magnis animis sunt, hujusmodi facinora suscipere potius
quam exactionibus vexare insulares, quorum misereri erat aequius,
nempe quos videant agri penuria coactos montes excolere, quum
Asiani ob regionis amplitudinem maximam partem incultam negli—
gant, ex illa autem quam colunt tantis affluant divitiis.

37. Equidem si qui aliunde profecti harum rerum spectatores

