DE PACE. 103

mirum id est: nam prius etiam hujusmodi inquieta consilia nos in
extrema discrimina conjeceruntÍ¾ dum autem publice justitiae stude-
remus, dum opem ferremus oppressiS, dum nihil alienum concupi-
sceremus, Graeci principatum ultro nobis detulerunt: quos nunc
longo jam tempore inconsiderate nimisque petulanter contemnimus.

12. Quidam enim eo dementiae venerunt, ut existiment injusti-
tiam probrosam quidem esse, sed afferre lucrum et in quotidiana
vita cum primis esse couducibilem,justitiam vero etsi laudari soleat,
nihil emolumenti parere et aliis utiliorem esse quam iis qui ea prae-
diti sunt3 verum illi non intelligunt neque ad parandas opes neque
ad gloriam consequendam neque ad rem bene gerendam nec denique
ad felicitatem adipiscendam tantam esse vim in injuria, quanta est
in virtute et ejus partibus. Nam his bonis quae animo insunt, etiam
caeteras utilitates quibus opus est paramus: quare qui mentem suam
negligunt, hi non animadvertunt se id negligere ut aliis neque re-
ctius sentiant nec meliore fortuna utantur. Atque adeo mirum mibi
videtur esse qui putent eos, qui in proposito et constantia colendae
pietatis et justitiae labores suscipiant et pericula adeant, deteriore
conditione fore quam improbos, nec in majore quam alios tam deo-
rum quam hominum gratia futuros. Ego vero persuasum habeo
solos hos iis rebus antecellere quae veras utilitates pariant, reliquos
falsa quadam et inani specie boni gloriari. Nam, qui injustitiam
pluris faciunt et summum bonum in eo ponunt ut alienis opibus po-
tiantur, eos similes esse video feris quae inescantur, ac initio quidem
his quae prehenderint cum voluptate frui, sed paulo post in maximis
esse malis: eos autem qui pietatem et justitiam colunt et perpetuo
intuto esse et de reliquo aevi spatio universo spem habere meliorem.
Quae si non in omnibus ita evenire consueverunt, at plerunque hoc
modo fiunt. Est autem cordatorum hominum officium, quoniam
quid profuturum sit semper non perspicimus, quod frequentius pro-
dest, id amplecti. Quid autem est eorum opinione absurdius, qui
quum honestiorem et deo gratiorem existiment justitiam injuria,
eorum qui illa utuntur vitam fore miseriorem censent quam eorum
qui se improbitati manciparunt?

13. Vtinam vero tam facile esset auditores amore virtutis inflam-
mare, quam eam facile est collaudare: nunc metuo ne frustra haec
a me dicantur. Corrupti enim et depravati sumus jam longo tem-
pore ab hominibus quorum omne artificium in decipiendo consumi-
tur, quique populum usque adeo contemnunt ut, quum largitionibus
ipsi corrupti bellum aliquibus inferre student, majores esse imitan-
dos audeant dicere, neque committendum ut ludibrio simus aliis aut
ullis mare pateat qui vobis pendere tributa nolint.

14. Ego vero perquam ex illis audire cupio, quorum superioris
aetatis hominum nos similes esse jubeant? Eorumne qui cirea bel-

