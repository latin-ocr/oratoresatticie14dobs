ARCHIDAMUS. 75

Persanum neque civitas Atheniensium nobis unquam objecit. Quod
autem evidentius de jure judicium eo queat esse quod et ab ipsis
hostibus et adversis nostris rebus est editum?

11. Praeterea oraculum, quod omnes et antiquissimum et com-
munissimum et fide maxime dignum esse fatebuntur, non eo dun-
taxat tempore nostram esse Messenam statuit, quum Cresphontae
liberis dantibus accipere nos donum et oppressis injuria opem ferre
jussit, sed tunc etiam quum bellum prorogaretur, et utrique Del-
phos misissemus (nam illi quidem de salute sua consulebant, nos
vero de expeditissima urbis capiendae ratione), illis ut iniqua pe-
tentibus nihil respondit, nobis vero significavit et quae sacra facienda,
et auxilia unde accersenda essent.

12. Quod igitur testimonium majus et evidentius his afferri
potest? Quum deciaratum sit nos primum ab iis quorum erat hanc
provinciam accepisse -- quid enim vetat eadem denuo paucis per·
stringere? —-‚ deinde bello cepisse, quo modo pleraeque urbes illis
temporibus constitutae sunt3 postea eos qui Herculis liberos nefario
scelere violarant ejecisse, quos quidem aequum fuerat ex universo
terrarum orbe exterminari ; denique et longitudine temporis et ho-
stium judicio et dei oraculis jure obtinere. Quorum singula
calumnias eorum satis refutant, qui crimini dare audent nos aut
nunc pacem ex avaritia repudiare, aut olim alienarum rerum cupi-
ditate inflammatos bellum cum Messeniis gessisse, Ac de Messe-
nae quidem possessione plura his dici fortasse queant, sed et haec
sufficere arbitror.

13. Qui autem faciendae pacis nobis auctores sunt, negant viris
sapientibus idem sentiendum in rebus secundis et adversis, sed e
re nata consilium semper capiendum et fortunam sequendam esse,
neque plus animorum esse oportere quarn virium, neque talibus
temporibus quid justum sit sed quid expediat quaerendum.

14. Ego vero quod ad caetera quidem attinet non repugno, sed
justitiae praeferendum ulla ex parte esse aliquid nemo ulla ratione
persuadebit. Nam et leges ideo latas esse video, et praestantes
viros hoc sibi laudi ducere, et urbes quae bene praeclareque admi-
nistrantur in hoc maxime studere; praeterea superiorum temporum
omnia bella eos exitus habuisse non qui a viribus duntaxat sed et a
justitia penderent: denique vitam humanam interire flagitiis, vir-
tute conservari. Quare non abjectis animis eos esse decet qui
juris sui defendendi causa pericula sunt adituri; illos timere sibi
decet qui elati superbia res secundas moderate ferre non possunt.
Deinde nec illud negligendum est, quod de jure omnes con-
sentimus, de utilitate litigamus. Propositis autem duabus rebus
bonis, quarum altera evidens est altera obscura, nonne ridiculum
suerit vos certam repudiare, controversam velle amplecti, prte-

