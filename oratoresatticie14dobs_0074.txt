62 ISOCRATIS

40. Sed haetenus3 jam deinceps mibi de apparatu disserendum
videtur, turn hoc quo tu instructus es tum eo quem illi habuerunt.
Tu igitur, quod maximum est, Graecos benevolos habebis, siquidem
ea quae supra dicta sunt servare volueris, illi autem ob decuriones
a Lacedaemoniis constitutos eosdem inimicissimos habuerunt. Exi-
stimabant enim, si Cyrus et Clearchus vicissent, se duriorem
servitutem servituros, sin rex superior evasisset, urgentia mala
depulsuros: id quod accidit. Praeterea tibi in expedito erit con-
scribere milites quot volueris; nam hic Graeciae status est, ut
facilius sit exercitum majorem et robustiorem ex erronibus con-
scribere quam e civibus: illis vero temporibus peregrinus miles
nullus erat, unde quum e civitatibus colligere copias necesse esset,
largitiones in coactores insumptae pluris illis fere constabant quam
stipendia militum. Enimvero si considerare voluerimus et com·
parationem facere inter te qui nunc exercitum duces et de omnibus
rebus deliberabis et inter Clearchum qui tum summae rerum prae-
fuit, illurn reperiemus prius nunquam ullas copias sive navales sive
pedestres in potestate habuisse, sed ex Asiana calamitate nobili-
tatum, te autem tot tantasque res gessisse, de quibus si apud alios
verba facerem, non incommode dici potuisset, quum autem tecum
agam‚jure ut demens simul et in re supervacanea occupatus de-
riderer, si tua facta commemorarem.

41. Operae pretium porro fuerit regum etiam amborum me-
minisse, tum liujus contra quem tibi bellum suscipiendum suadeo
tum illius quem Clearchus invasit, ut vires et animum utriusque
cognoscas. Ejus igitur pater nostram urbem et Lacedaemoniorum
item debellavit; hic nullum-unquam exercitum ditionem ejus
populantem superavit.- Deinde ille Asiam universam ex pacto a
Graecis accepit; hic tantum abest ut aliis imperet, ut ne illarum
quidem urbium sit dominus qnae sunt ipsi traditae. Quare nemo
est quin dubitet, utrum existimandum sit hunc eas amisisse ultro
ob ignaviam, an illas despexisse et contempsisse barbaricum dorniss
natum.

42. Quis autern est qui ubi audierit quomodo in imperio ejus
agatur, non inflammetur ad bellum ei inferendum? Nam AEgyptus
etiam illo tempore defecerat, sed metuebant tamen ne quando rex
ipse suscepta expeditione Nili transitu et reliquo apparatu omni
potiretur: nunc autem hic illis metum illum ademit. Comparato
enim exercitu quanto maximo potuit, belloque contra illos moto,
non solum victus inde recessit, sed etiam derisus, eo quod neque
regia neque imperatoria virtute praeditus esse videretur. Jam
Cyprus et Phoenicia et Cilicia finitimaque loca, unde classem in-
struere solebant, tunc erant cum rege, nunc alla defecerunt, alia
bello et iis malis conflictantur, nt nullae harum gentium ei sint

