ISOCRATIS
PANEGYRICUS.

1. SAEPE mirari soleo quid in mentem iis venerit qui celebritates
has congregarunt et ludos gymnicos instituerunt, ut corporum viri-
bus tanta praemia proponerent, eos vero qui reipublicae studio privatos
labores cepissent et animis ita se parassent ut aliis quoque prodesse
possent, nullo prorsus honore dignarentur, quorum eos rationem
potius babere decuisset: nam etsi pugilum robur conduplicaretur,
nullus tamen ex eo fructus rediret ad caeteros3 unius autem viri
prudentia fruuntur omnes qui ejus consiliis parere voluerunt. Neque
tamen haec mihi desperationem attulerunt ut socordiae me dederem‚
sed, quum gloriam ex ipsa oratione capiendam satis mihi magnum
fore praemium existimem, consilium daturus adsum cum de bello
barbaris inferendo tum de concordia inter nos ipsos constituenda;
etsi autem non ignoro multos qui sophistarum sibi nomen arrogarunt
cupide hoc argumentum arripuisse, tamen cum caeteros tanto inter-
vallo me superaturum confido ut illi nihil unquam dixisse de hoc
negotio videantur, tum eas orationes pulcherrimas esse censeo, quae
et maximis de rebus agunt et oratorum ingenia maxime demon-
strant et utilissimae sunt audientibus, quarum de numero haec est.
Deinde harum quoque rerum tempora nondum praeterierunt, ut eas
oratione renovari supervacaneum sit. Tum enim demum dicendi
finis est faciendus, quum aut res ipsae peractae sunt neque jam in
deliberationem eadunt, aut quum oratio sic elaborata est ut ad ejus
excellentiam nihil ab ullo addi posse videatur. Sed quandiu neque‘
rerum status emendatus estetprius habitae orationes parum probantur,
de tali oratione exquirenda nonne meditandum et sedulo cogitandum
est, quae si prospere successerit et intestinis bellis et his tumultibus
malisque maximis nos liberare possit? Praeterea, si alio modo iisdem
de rebus nulla ratione dicere liceret, supervacaneum judicari posset
iterata ejusdem argumenti non dissimili tractatione obtundere audi—
tores: quum autem ea sit natura sermonis, ut res eaedem varie pos-
sint explicari, dicendoque tum magna deprimi tum exaggerari parva,
tum vetera nova ratione dici tum iis quae recens acta sunt quaedam
vetustatis opinio conciliari queat, non utique ea fugienda sunt de

