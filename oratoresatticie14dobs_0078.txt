66 ISOCRATIS

ct bellicae rei imperitos luxuque perditos, viri nati sint qui se Grae-
ciae dignos imperio censuerunt, Graecorum neminem ea esse animi
magnitudine ut vel conetur nos Asiae dominos facere, sed usque
adeo ab eis vinci nos ut, quum illi non dubitarint nos ultro lacessere
inimicitiis, ne de vindicanda quidem injuria cogitemus? quum in
omnibus illi bellis ostendant sc neque milites habere neque duces
neque quicquam aliud bellis gerendis aptum et ea omnia a nobis
accersant, in earn venimus cupiditatem malefactis inter nos certandi,
ut quamvis illorum opibus secure frui liceret, et ipsi de minutis qui-
busdam rebus belhgeremur, et iis qui a regis imperio defecerunt
subjugum reducendis navemus operam, neque sentiamus nos patriis
hostibus nonnunquam praesto esse ad gentiles et populares nostros
evertendos.

, 52. Quare tibi conducere puto, in tanta aliorum ignavia, ut te
ducem belli barbarici profitearis. Nam alios quidem ab Hercule
ortos, qui reipublicae legumque vinculis quasi adstricti tenentur, ea
urbe in qua habitant contentos esse decet, te autem tanquam eman-
cipatum totam Graeciam patria caritate complecti, ut is fecit qui vos
genuit, et non minora illius causa pericula adire quam propter ea
quae antiquissima tibi sunt.

53. Erunt fortasse qui me reprehendere ausint, iique potissimum
qui hoc unum didicerunt quod, quum te et ad oppugnandos bar-
baros et ad tuendos Graecos voluerim adhortari, de mea urbe nihil
dixerim.

54. Ego vero, si cum ullis aliis prius instituissem his de rebus
agere quarn cum patria quae ter Graeciae libertatem restituit, bis pro-
fligatis barbaris, semel jugo Lacedaemoniorum excusso, faterer me
deliquisse: nunc me illam primurn ad haec adhortatum esse maximo
quo potuerim studio constat, quam quum minus ea quae a me dice-
rentur curare viderem quam eorum verba qui pro suggestu insaniunt,
illam quidem missam feci, a meo autem instituto non recessi. Quare
jure laudarer ab omnibus, quod iis copiis quas habeo nunquam de-
stiti bellum cum barbaris gerere, et partim eos accusavi qui non ita
ut ego sentirent, partim eos quos videbam et Graecis posse bene-
facere et barbaris suas opes eripere sedulo sum hortatus. Qua de
causa nunc etiam apud te verba facio, non ignarus fore multos qui
meae orationi invideant, iis autem quae a te agentur congratulaturos
esse omnes. Nam in eorum quidem quae dicta sunt nemo societatem
venit, utilitatum vero quae inde parabuntur nemo est quin se quoque
fructum percepturum esse putet.

55. Cogita porro quam turpe sit committere ut Asia floreat afflicta
Europa et barbari sint opulentiores Graecis, et ii qui ad Cyrum ge-
nus referunt, quem mater in viam abjecit, amplissimum imperium
habeant ac reges magni appellentur, Herculis autem posteri, quern

