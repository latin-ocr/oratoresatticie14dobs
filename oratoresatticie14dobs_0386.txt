374 ISAEI

lodoro, Thrasylli filio, relictam]. Cape tu has leges, quas bi migra·
runt, easque recita his [judicibus].

LEGES.

Hac quidem e lege partes hereditatis aequales ferunt defuncti soror
superstes et filius ab altera sorore defuncta relictus. Cape hanc
quoque legem, et recita illis.

LEX.

Consobrini si nulli sunt neque consobrinorum liberi neque consan-
guineorum quisquam a parte patris, tum tradidit legislator heredita-
tem consanguineis a parte matris, definiens quosnam oporteat
potiores esse. Cape tu hanc quoque legem, et ipsis recita.

LEX.

Legibus haec edicentibus‚ Thrasybulus hic, tametsi vir esset [eoque
ab hereditatis jure propior], tamen ne partem quidem ejus petiit,
hic autem [Pronapis] loco et nomine hujus mulieris [uxoris suae]
totam petiit: adeo nil autumant impudentiam obesse, etiamsi in
rebus tam planis et perspicuis leges migrare audeaut. Verumta-
men hac utuntur excusatione, Thrasybulum in domum Hippolo-
chidae emancipatum esse, ideoque sibi competere jus universam
Apollodori hereditatem petendi. Vere quidem illi hactenus, quod
emancipatum aiunt Thrasybulum3 verum ad rem hoc quidem nil
facit. Ecquid enim eo minuitur Thrasybulo jus hanc hereditatem
petendi? num, quod emancipatus est, ideo minus est Apollodori
cognatus? Etiam alterius Apollodori, qui filius Eupolidis fuit,
semissem hereditatis, non e paterno, sed materno jure accepit [quod
jus per adoptationem non mutatur]: licebat ergo ei cognationis
quidem ex titulo bona Apollodori e Thrasyllo nati, quae bona ego
mihi nunc vindico, petere, quippe qui foeminam hanc [Eupolidis
filiam] in jure petendi antecederet, et petisset quoque, nisi existi-
masset recte habere ab Apollodoro super adoptatione mei bonorum--
que legatione constituta. Verum Thrasybulus non est impudens.
Nam matris quidem nemo est emancipatus [h. e. tametsi in domum
alienam emancipatus jura amittit a parte patris ei competentia, non
ideo tamen pariter jura quoque amittit a parte matris ei debita, sed
hoec certe salva semper ei manent], sed perinde servat quisque
matrem suam [h. e. jura per matrem convenientia]‚ sive in domo
*paterna manet, sive in alienam emancipatur. Quapropter etiam
Thrasybulus parte bonorum Apollodori [ejus‚ qui filius Eupolidis
fuit] rata [eique per matrem competente] fraudatus non fuit, sed
hereditatis illius semissem alteram abstulit ipse, alteram haec mulier

