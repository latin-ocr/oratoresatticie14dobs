18 lSOCRATlS

alteri delectu ex omnibus habito prudentissimos; alteri honorant
eos qui in turba dicere possunt, alteri rebus gerendis idoneos
evehunt.

6. Neque vero in quotidianis tantum ac velut in orbem redeun-
tibus monarcbae negotiis excellunt, sed omnes etiarn belli gerendi
commoditates complectuntur. Nam et conscribere milites et illis
uti, seu'clam seu praeoccupatione, et aliis persuadere, alios cogere,
alios largitionibus adducere, alios aliis officiis demereri, facilius est
monarchiis quam caeteris imperiis. Atque haec non minus rebus
ipsis quam verbis probantur. Nam et Persarum potentiam scimus
omnes ad tantam processisse magnitudinem, non virorum illorum
prudentia, sed eximia regum observantia: et Dionysii tyranni opes
eadem ratione crevisse vidimus3 qui, quum non reliquam modo
Siciliam vastatam, sed suam patriam etiam obsidione cinctam, sus-
cepisset, tum illis eam periculis liberavit, tum Graecarum civitatum
maximam effecit: etiam Carthaginienses et Lacedaemonii, qui inter
omnes Graecos optime rempublicam administrant, etsi domi pauco·
rum potestate reguntur, in bellis tamen regio parent imperio· Quin
et civitatem Atheniensium, quae monarchiis infensissima est, ostendi
potest, quando multos imperatores mittit, affici cladibus; quum
vero in belli discriminibus unum summae rerum praeficit, bene rem
gerere solere. Enimvero quinam evidentius ostendi potest praestan-
tissimas esse monarchias, quam hujusmodi exemplis? Est enim per-
spicuum et eos, quiperpetuo regiae potestati parent, esse potentissi-
mos ac ad gerendum bellum instructissimos; et eos, qui bonas
oligarchias habent, in rebus gravissimis et maximis, partim unum
tantum imperatorem, partim regem exercitibus cum imperio praefi-
cere3 et eos, qui monarchias oderunt, quando multos duces mittunt,
nihil recte seliciterque administrare. Quod si quid e vetustatis me-
moria repetendum est, dii etiam regem habere Jovem dicuntur. Qui
sermo si verus est, apparet deos etiam hunc statum caeteris anteferre:
sin rei veritatem nemo novit, sed ipsi conjecturis in eam opinionem
adducti sumus, id argumento est nos omnes monarchiam praestantis-
simam judicare: nec enim tali deos uti republica diceremus‚nisi eam i
longe praestare caeteris crederemus. Ac de politiis quidem, quan-
tum aliae aliis antecellant, nec inveniri nec dici possunt omnia: sed
instituto nostro etiam haee commemorasse sufficiat.

7 , Illud autem, jure nos tenere imperium, multo brevius et majore
omnium assensu expedietur. Quis enim ignorat, Teucrum nostri
generis principem, caeterorum civium adscitis majoribus, huc navi-
gasse et urbe condita agrum eis distribuisse? patrem vero Evagoram
imperium ab aliis amissum maximis perieulis aditis recuperasse, et
eo redegisse rem ut jam non Phoenices tyrannidem in Salaminios
exerceant, sed ii regnum etiam nunc, quorum abinitio fuit, teneant?

