AD pmmppnn. 53

nostram habituros mihi gratiam de his quae dicta essent, sed et
Graecos universos. ⁷

9. Haec eo tibi commemoravi, ut si quid initio tibi aut non cre-
dibile autnon posse fieri aut tibi factu indecorum esse videbitur,
non indignabundus abjicias reliqua, neque idem quod mei familiares
facias, sed tranquillo animo judicium differas, durn ad finem usque
rem omnem audieris. Arbitror enim aliquod me dicturum quod et
opportunum sit et tibi expediat.

10. Neque vero me latet, quantum ad persuadendum intersit
inter orationes quae ab ipso oratore pronuntiantur et eas quae reci-
tantur, neque ignoro omnes existimare, illas de rebus gravibus et
necessariis haberi, has autem ostentationis aut lucelli alicujus gratia
scriptas esse. Ac in his quidem non stulte judicant: narn, si ora-
toris et auctoritate et voce et actionis varietate in eloquentiae studiis
usitata destituatur oratio, atque etiarn occasionibus et studio gerendae
rei, nihilque sit quod vires augeat et ad persuadendum adjuvet,
sed tum his omnibus careat tum vero inepte nulloque cum affectu
ab aliquo recitetur qui verba quodammodo numeret, eam contemni
ab auditoribus quis miretur? quae res et hanc orationem quae tibi
nunc offertur maxime laedere poterunt atque efficere ut deterior
esse videatur: neque enim compositionis aut reliquorum ornamen-
torum rationem habuimus, quae et ipse dum essem junior usurpavi,
et aliis demonstravi, ut in promptu haberent quibus rebus orationes
suaviores et probabiliores simul redderentur. Quae omnia huic
aetati meae desunt, cui id unum satis fuerit, si res ipsas simpliciter
exponere potuero. Arbitror autem te quoque decere neglectis
caeteris omnibus ad has solas animum intendere. Nam ita demum
evidentissime et pulcherrime cognosces quod sit pondus nostrae
orationis, si rhetoricas difficultates quae legendis orationibus obji-
ciuntur amoveris, et unumquodque singulatim animo complexus
expenderis, non quidem obiter aut segniter, sed summo studio et
cogitatione adhibita, quae erudito homine (in quo te quoque numero
esse ferunt) digna est. Quod si hac potius ratione usus fueris quam
populari opinione, rectius de rebus omnibns statues. Ac quae prae·
fari apud te volui, haec sunt.

ll. Nunc ad res ipsas explicandas aggrediar. Sic igitur sentio,
tibi tuarum quidem rerum nullam esse negligendam, sed in eo labo-
randum ut inter Argivos et Lacedaemonios et Thebanos et nostram
civitatem pacem facias. Quas urbes si reconciliaris, non utique
difficile erit etiarn caeteras in concordiam reducere: omnes enim
his obnoxiae sunt, et ad aliquam harum quo casus tulerit, quum
timent, confugiunt opemque inde petunt. Itaque si consiliis tuis

quatuor duntaxat urbes ad sanam mentem revocaris, etiam reliquas
multis malis liberabis.

