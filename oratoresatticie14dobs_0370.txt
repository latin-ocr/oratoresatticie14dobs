358 {SAEI

natos fuisse. Facinus omnium longe impudentissimum. Merum
enim hoc esse mendacium planum faciemus, primum ex ipsis horum
responsionibus in illo scrutinio editis. Nam ex illa inde militia,
cujus causa Pistoxenus fertur in Siciliam cum classe abisse, hoc
est, ab Arimnesto archonte inde ad hoc dieiduo et quinquaginta ’ὴ
anni effluxere; neque natu maximus horum juvenum, quos aff*
Euctemone ex illa Callippe procreatos perhibent, aetatis annum
vigesimum adhucdum excessit. Detractis igitur his viginti annis x
ab illius Sieulae expeditionis tempestate, remanent plus quarn triginta
anni: atqui CaHippen, aetatis annum trigesimum dudum egressam,
adhuc penes Euctemonem in ejus tutela fuisse pupillam, nondum
elocatam nondumque matrem legitime factam, credibile non est,
sed credibile potius hoc est, eam in manu tutelaque mariti jam
dudum ante fuisse, cuicunque fuerit sive a necessariorum quopiam
sive ab ipso tutore in manus data atque matrimonio collocata, sive
denique ajudicibus velut heres a patre relicta nescio cui adjudicata.
Praeterea Callippen hanc necesse est ut Euctemonis necessarii famu-
lique norint, si ea quidem in tutela domoque Euctemonis versata, et
tam diu quidem, triginta per annos, aut unquam materfamilias ei
fuerit. Non enim sufficit ejusmodi nomina solummodo in confron-
tationibus jactari, sed etiam rebus ipsis eorum veritas patefacienda
est, hoc est, testimoniis necessariorum. Decebat itaque nobis de-
monstrari, et flagitantibus quidem, vel unum aliquem ex Eucte-
monis necessariis, qui Callippen quandam sive pro uxore legitima
sive pro pupilla saltim in domo Euctemonis versatam nosset; dece·
bat operam dari, ut hae res coarguerentur sive e famulis Eucte-
monis, siqui adhuc eorum in vivis superessent, sive e famulis iis
qui penes ipsos [Androclem ejusque consortes] essent, si quis eorum
est qui se aiat ista nosse: verum ejusmodi servos e familia Eucte-
monis reliquos tradentibus nobis ad quaesitionem per tormenta acci-
pere, neque suos poscentibus praestare et coram adducere voluerunt.
Cape tu has istorum responsiones in scrutinio illo ab istis editas no-
strasque obtestationes et provocationes ad traditionem mancipiorum.

RESPONSIO. TESTIMONIUM. PROVOCATIO.

5. Tantam ergo rem, tarn gravis utramvis in partem ponderis, hi
quidem defugerunt; ego vero demonstrabo vobis, et unde hi sint
[pueri] et quinam isti qui interponenda obnunciatione testati sunt
eos genuinos Euctemonis liberos esse, quo student eos in Eucte-
monis hereditatem immittere. Phanostrato quidem igitur nescio an
insuave sit Euctemonis ulcera denudari: fieri tamen nequit, quo
minus vel pars aliqua modica malorum in quae Euctemon incurrit
aperiatur, quo vos rei gestae certiores facti hoc facilius sententiam
aequojuri consentientem feratis. Exegit vivendo annos 96⁴2: hujus

