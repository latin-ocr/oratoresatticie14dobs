DE NICOSTRATI HEREDITATE. 343

strati. Pro salute vestra quidem nullam unquam obiit militiam
neque suo de penu vestro quicquam contulit, praeter iilud exiguum
aes quod hac in causa super hereditate Nicostrati dependit, neque
alia quapiam functione sumptuaria functus est. Et tamen, hujus·
modi eum esset, non congratulatur sibi neque satis habet quod tot
et tanta scelera impune patrarit, sed aliena quoque appetit? Quod
si hi [Hagnon et Hagnotheus] curiosi et seduli in rebus alienis
rimandis in eoque similes multis aliis nostrorum civium essent, ne-
scio an Chariadi nunc non haec hereditaria, sed ‘capitis‚ causa agenda
esset: verum enimvero hunc quidem alius aliquis ulciscetur, judices,
vos autem his [adolescentibus] succurrite, neque majoris facite alie-
norum per nefas appetentes quam defuncti cognatm, eosdemque
praeterea quoque bene de illo merentes; sed et legum recordamini
jurisque jurandi a vobis dicti, et testimoniorum denique quae nos
vobis exhibuimus, et sic sententiam ex aequo et vero pronuntiate.

