156 ISOCRA'l'lS

prehendant. Quare vereor ne mihi etiam tale aliquid usuveniat.
Verum decrevi opem illi ferre, cui idem quod mihi et multis aliis
accidit, ut ea gloria fraudaretur qnae meritis ejus debebatur3 qui
quum illis temporibus optime de Graecia meritus fuerit, minus lau-
datur quam qui nihil unquam memorabile gesserunt.

28. Quid enim ei defuit, qui tantum honorem sit adeptus, quo si
omnes in unum congressi majorem‘ quaerant, nequaquam sint inven-
turi? Solus enim Graeciae totius imperator evasit: delectusne ab
omnibus an ea dignitate per sese parta, dicere non possum. Sed
sive hoc sive illo modo imperium fuerit assecutus, caeteris nihil reli-
qui fecit qui alio quopiam modo fuerunt honorati quod ad snae
>gloriae excellentiam addi posset. Hanc vero potentiam nactus nulla
Graecarum urbium est cui molestus fuerit; sed ab aliquibuspiam
durius et acerbius tractandis adeo fuit alienus, ut, curn Graecis
bello et turbis et multis aliis malis agitatis incidisset, eos illis in-
commodis liberarit: quibus inter se reconciliatis et omnibus rebus
quae ostentationis et monstri plus habent quam publicae utilitatis
despectis, exercitum contraxit et contra barbaros duxit. Quo nullum
strategema praestantius aut Graecis utilius ostendi potest vel cele-
berrimorum ejus aetatis vel cujusquam ex omni posteritate. Quae
quum ille gesserit et exemplum aliis reliquerit, non ita celebratus
est ut merebatur, eorum culpa qui portenta beneficiis, mendacia
veritati praeferunt; tantaque praestantia vir illis etiam est minore
gloria qui eum nec imitari sunt ausi.

29. Neque vero propter baec tantum laudandus est, sed ob ea
etiam quae circa idem tempus gessit. Nam tanta in eo fuit animi
magnitudo, ut non contentus e singulis urbibus tot privatae condi-
tionis milites delegisse quot libitum fuit, regibus etiam quiin suis
urbibus faciunt quae volunt et aliis imperant, sibi ut parerent iis per-
suaserit, et contra quoscunque duxisset sequerentur, et imperata
facerent, et regia despecta vita militariter degerent, atque etiam
pericula adirent et bellum gererent non pro sua patria et regno, sed
verbo pro Helena Menelai uxore, reipsa pro eo ne Graeciam barbari
vel eodem modo tractarent, vel ita ut olim tractat-ant quum Pelops
totam Peloponnesum, Danaus urbem Argivorum, Cadmus Thebas,
occupasset. Quae quis alius animo prospexisse aut quis obstitisse
videri potest ne quid ejusmodi postea fieret, nisi illius ingenium et
potentia?

30. Jam id quod sequitur minus quidem est quam ea quae ante
diximus, sed majus tamen iis quae saepe laudari solent memoriaque
dignius: quum enim exercitus ex omnibus urbibus convenissent,
tanta multitudine quantam consentaneum est, qui multos sibi ha-
bebat partim e familia deorum partim ex ipsis diis genitos, nec ita
ut vulgus affectos nec iisdem ingeniis praeditos quibus alii, sed ira-

