PLATAlCUS. 195

runt, quamvis initio non optime ad navale bellum instructi, sed
tanturn opinione hac Graecis ad se pellectis? vicissim et vos impe-
rium eis eripuistis, quamvis urbem non munitam et parum firmam
haberetis, justitiae societate et praesidio freti? Atque illa regi Per-
sarum non esse adscribenda, his postremis temporibus est manifeste
declaratum: nam quum ipse rex extra rem omnino esset, vos omni
spe destituti, omnibus pene civitatibus Laconum servitute oppressis,
bello tamen eis tanto superiores fuistis ut pacem cupidissime sint
amplexi.

18. Nemo igitur vestrum cohorrescat, si pericula propter justi-
tiam adeunda fuerint, neque sibi socios defore putet, si opitulari
volueritis injuria oneratis et nou solis Thebanis: contra quos si
nunc sententiam tuleritis, ut ad vestram amicitiam multi se conferre
velint efficietis. Ubi enim vos paratos esse bella aeque contra
omnes pro defensione foederum suscipere ostenderitis, quinam tam
erunt amentes ut cum oppressoribus Graeciae se conjungere malint
quam vobiscum libertatis ipsorum defensoribus? sin aliter animati
estis, quibus verbis Graecos afficietis, bello iterum ingruente, si
libertatem praetendentes Thebanorum libidini quaslibet civitates va-
standas permiseritis? Quo pacto levitatis et inconstantiae crimen
effugietis, si Thebanos jusjurandum et foedera violare sinetis, pro
quibus ipsis sanciendis vos Lacedaemoniis inferre bellum profitea-
mini? Quum ipsi vestris possessionibus cedere volueritis, ut socie-
tatem quam maximam redderetis, istosne aliena tenere et ea facere
sinetis propter quae universi peJus de vobis existimabunt? Illud
autem omnium scelestissimum, si vobis deliberatum erit istis opem
ferre qui continenter a Lacedaemoniis steterunt, si quid eis foederi
contrarium illi imperarint, nos vero, qui longissimo tempore vestram
sectam constanter secuti sumus, in extremo duntaxat bello parere
Lacedaemoniis coacti, propter banc causam mortalium omnium mi·-
serrimos esse patiemini.

19. Quos enim nobis miseriores quisquam inveniat? qui et urbe
et agro et opibus uno die spoliati, rebus omnibus necessariis aeque
omnes destituti, errones et mendici facti sumus, ignari quo nos con-
vertamus[pulsi enim patria, desperabundi et errantes Graeciam cir-
cuimus] et omnibus habitationibus anxii: sive enim calamitosos
aliquos invenerimus, dolemus, qui praeter mala domestica etiam
alienorum fieri participes cogamur; sive ad felices perventum est,
dolor noster recrudescit, non quod illorum opibus invideamus, sed
quia in aliorum rebus secundis nostras miserias quantae sint per-
spicimus, quae nos nullam diem sine lacrymis exigere sinunt; nam
et patriam lugere et hanc mutationem lamentari nullo tempore de-
sistimus. Quid enim nobis animi esse censetis, quum videmus pa-
rentes nostros senio confectos longe aliter quam pro dignitate tra-

