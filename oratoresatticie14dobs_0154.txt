142 ISOCRATIS

esse videantur, hi vero vitae mortalium plurimum prosunt. Nam
qui ab initio timorem hunc nobis injecerunt, in causa fuere ne inter
nos plane bestiarum more viveremus. llli igitur hoec ita sancte
angusteque administrant, ut etiam jurisjurandi religio illorum sa-
cris interpositis sanctior sit quam quae apud alios recepta est, et ut
existiment singulis peccatis confestim paratam esse poenam, neque
fore ut in praesentia delitescant aut ultio in liberos differatur.
Neque temere sic opinantur: multas enim eis et varias sanctitatis
exercitationes ille constituit, ut qui quaedam ex animalibus apud
nos contemptis coli et honorari lege lata voluerit, non quod eorum
vim ignoraret, sed partim vulgus assuefaciendum esse ad observanda
omnia principum edicta existimavit, partim in rebus manifestis
experiri voluit quid de occultis sentirent. Nam qui haec negligerent,
eos fortassis etiam majora contempturos; qui autem aeque in om-
nibus ordinem conservarent, eos jam edidisse specimen suae in
colenda religione constantiae arbitrabatur.

11. Multa, nisi festinatio prohiberet, et mira de sanctitate AEgy-
ptiorum commemorari possent, quae ego neque solus neque pri-
mus perspexi, sed multi tum nostrae tum superioris aetatis ho-
mines, quorum de numero fuit etiam Samius ille Pythagoras ε qui,
quum in AEgyptum profectus illorum disciplinae se tradidisset, tum
reliquam philosophiam primus in Graeciam intulit, tum sacrificiorum
et consecrationum in templis majus quam caeteri studium habuit,
existimans, etiamsi propterea nihilo plus a diis impetrasset, ut ma-
ximam celebritatem sermonis hominum ea re se consecuturum. Id
quod ei et contigit: tantum enim nobilitate caeteris excelluit, ut et
adolescentes omnes ejus discipuli esse cuperent, et senes cum eo
vivere mallent suos liberos, quam rem familiarem curare. Atque
his abrogari fides non potest: nam etiam nunc, qui se discipulos
ejus esse profitentur, eos magis tacentes admirantur quam alios elo-
quentiae gloria praestantissimos.

12. Fortassis autem iis quae diximus occu·rreS‚ me regionem
quidem et leges et pietatem atque etiam sapientiam AEgyptiorum
laudare, sed harum rerum auctorem eum esse quem posuerim, nulla
ratione demonstrare posse.

13. Ego vero, si quis alius hoc mihi opponeret, erudite me ab
eo reprehendi putarem: sed tibi sic argumentari nefas est. Quum
enim Busiridem laudare voluisses, dicere non dubitasti eum et
Nilum vi ab suo cursu abruptum regionem circumfluere coegisse,
et exteros qui eo advenissent immolatos devorasse3 nec ullum
argumentum‚quo probaretur haec ab eo esse facta, potulisti. Nonne
igitur ridiculum fuerit te ab aliis exigere quae tute ne minima qui·
dem ex parte praestitisti? Nam longe absurdiora quam nos dicis,
qui nihil illi quod fieri nequeat tribuimus, sed leges et reipublicae

