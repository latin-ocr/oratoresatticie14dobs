PANATHENAICUS. 159

quae eloquor temperare mihi non posse propter copiam eorum quae
dicenda mihi affluunt. Postquam igitur audacter loqui coeptum,
osque solutum est, et tale fundamentum orationis meae jactum ut
ea silentio praeteriri neque debeant neque possint, per quae demon-
strari potest nostram urbem de Graecis melius esse meritam quam
Lacedaemonios, non reticenda sunt etiam caetera mala quae nondum
quidem recitata sed inter Graecos facta sunt, et ostendendum nostros
ea sero didicisse, Lacedaemonios vero quaedam primos quaedam
solos admisisse.

37. Plurimi sane utramque urbem accusant, quod quum videri
velint pro Graecis contra barbaros dimicasse, civitatibus ut sui juris
essent et ut singulis expediret sua componerent non permiserint,
sed, tanquam bello captas partitae, sic omnes servitute oppresserint;
quod perinde sit ac si qui famulos ab aliis abductos atque in liber-
tatem assertos sibi servire cogant.

38. Ut autem haec et longe plura his atque acerbiora dicerentur,
non in causa nos fuimus, sed illi qui et nunc verbis nostris se op—
ponunt et superiori tempore nostris actionibus omnibus sunt adver-
sati. Nostros enim majores infinitis superiorum temporum spatiis
nemo demonstrabit vel unam urbem sive majorem sive minorem
oppressisse, Lacedaemonios vero norunt omnes, ex quo in Pelopon-
nesum venerunt, nihil aliud agere aut moliri nisi ut vel omnibus
imperent, quod in primis optant, vel si id fieri nequeat, saltem Pe-
loponnensibus. Praeterea quod ad seditiones et caedes et muta-
tiones rerumpublicarum attinet, quas quidam utrique nostrum obje-
ctant, omnes illi urbes paucis exceptis talibus calamitatibus et
morbis impleverunt; nostrae vero urbi ante cladem Hellespontiacam
objicere nemo audet ullum tale facinus in socios commissum. Sed
quum Lacedaemonii adepti Graeeiae dominatum summa rerum denuo
exciderent et, ut his temporibus fieri solet, reliquae urbes seditiosae
essent, duo aut tres nostrorum ducum — nec enim veritatem dissi-
mulabo — in earum quasdam injurii fuerunt, sperantes se, morem
Lacedaemoniorum imitatos, facilius eas in officio continere posse.
Quare jure omnes illos potius accusabimus ut talium operum au·
ctores et doctores, nostratibus autem, ut discipulis quos pollicita-
tiones deceperunt et spes frustrata est, merito venia dabitur.

39. Postremum autem illud, quod soli et per se egerunt, quis
ignorat? quum communes inimicitiae nobis cum barbaris eorumque
regibus intercedant, nos multis petitos bellis et interdum gravibus
conflictatos malis, quum etiam ager noster subinde vastaretur et
scinderetur, nunquam ad eorum amicitiam et societatem respexisse,
sed propter insidias Graecis per eos structas constantius eos odisse
quam illos qui nos in praesentia infestabant: Lacedaemonios autem
nec accepto ullo malo nec accepturos neque metuentes tam insatia-

