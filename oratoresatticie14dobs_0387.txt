DE APOLLODORI HEREDITATE. 375

[Eupolidis filia, Pronapidis uxor]. Quae ut constet a me vera dici,
testes harum rerum tu mihi cita.

TESTES.

5. Ad hunc modum uon gennetae solummodo neque phratores
de mea adoptatione testati sunt, sed etiarn Thrasybulus e0, quod de
Apollodori hereditate mecum non contendit, ipso facto declaravit
se existimare ab Apollodoro constituta rata esse jurique civili con-
sentanea: nam si irrita illa legibusque adversa habuisset, profecto
non commisisset ut tam amplam hereditatem in jure petere omit-
teret. Verum sunt Apollodoro patri meo de veritate meae adopta-
tionis alii quoque testes. Nam priusquam ego e ludis Pythicis
redirem, ita cum demotis [seu municipalibus] egit Apollodorus-2
Se fecisse ut ego ipsi filius adoptaret atque ut nomen meum in co-
dicem cognatorum atque phratorum, ceu filii sui, inferretur, facul-
tatesque mihi tradidisse; quocirca hortari se demotas ut, si ab hora
fatali opprimeretur, priusquam redissem, in codicem suum lexiar-
chicum nomen meum inscribant hoc titulo Thrasyllus Apollodori,
neve contra faxint. Et illi quidem [municipales Apollodori] istis
[ex Apollodoro] auditis, tametsi hi [Pronapis ejusque consortes]
secum quererentur negantes me [ab Apollodoro] adoptatum esse,
tamen, et praecepto istoc Apollodori moti eorumque memores quae
ipsi de adoptatione mei jam dudum ante tum audiverant tum norant,
jurejurando per sacra dicto, in lexiarchicum intulerunt meum no·-
men eo pacto, quo id faciendum ille [Apollodorus] praeceperat.
Tam certum penes eos liquidumque meae adoptationis erat negotium.
Vera haec me dicere testabuntur hi testes, quos tu mihi cita.

TESTES.

6. Coram tot testibus, judices, gestum fuit hoc adoptationis ne-
gotium ab Apollodoro, cui cum his [Eupolidis domesticis] vetusta
simultas intercedebat, nobiscum autem praeter arctam sanguinis
necessitudinem adhuc quoque summa caritas. verumenimvero
etiamsi neutrum horum fuisset, neque simultas cum his neque fami-
liaritas nobiscum, nunquam tamen Apollodorus bona sua in horum
potestate reliquisset; id quod facile vos e mox dicendis colligetis.
Omnes animam agitantes sedulo cavent hoc, ut domus suae deso-
latae ne fiant, sed ut sit qui manibus suis inferias inferat et reliqua.
justa faciat: quapropter, si qui improles ipsi sint, tamen filios sibi
per adoptationem arrogant, quos nominisque bonorumque suorum
heredes relinquunt. Neque privatim solummodo censetur hoc jus et
fas esse atque exercetur, sed ipsa quoque resp. idem ratum san-
ctumque voluit esse: lege enim peculiariter hac de re lata mandavit
resp. archonti, ut provideat ne quae domus desolatae fiant. Jam

