CONTRA DEMOSTHENEM. 433

a populo vobis traditum esset de eo poenam capere, qui contra
patriam aliquid accepit, qui violavit et corrupit urbis felicitatem,
qui suis consiliis effecit ut quasi hostili vallo patria circumdaretur,
quem inimici et malevoli patriae vivere vellent, exitio fore patriae
existimantes, qui vero vestris rebus consultum volunt, et mutata
fortuna sperant res civitatis fore meliores, persoluto factis digno
supplicio perditum cupiunt, et hoc a diis immortalibus votis exo-
ptant: curn quibus ego una vota facio ut patriam conservent,
quam in periculo versari video salutis, liberum, uxorum, existi-
mationis, bonorum caeterorum omnium. Quid enim dicemus, Athe-
nienses, ad eos qui circumstant, egressi praetorio, si—-quod absit
——istius praestigiis fueritis decepti? quibus quisque vestrum oculis
domurn reversus patrios lares audebit intueri, si et proditorem
qui primus in suas aedes intulit aurum ex corruptela acceptum
absolveritis, et id concilium quod apud omnes mortales gravis-
simum habetur nihil veri vel exquirere vel invenire statueritis?
Quam vero—cogitate ipsi vobiscum — quam spem habituri sumus,
si quod periculum patriam invaserit, ubi munerum contra patriam
acceptationem tutam feceritis, id vero concilium cui patriae salus
in ejusmodi periculis committitur auctoritate privaveritis? Quid
vero—ponamus enim haec-si ex decreto Demosthenis missis
legatis Alexander aurum ab Harpalo in nostram regionem allatum
repetiverit, et praeter factum jam senatus indicium servos ad vos
miserit qui nunc ad eum se contulerunt, atque ex iis postularit vos
audire veritatem? quid per Deos dicturi sumus? Tu bellum scilicet
decernes, Demosthenes, quando superiora quoque bella rite admi-
nistrasti? Utrum porro aequius est, si idern caeteris etiam Athe-
niensibus visum fuerit, nos habere praeter caetera etiam id aurum
quod penes te est ad bellum, an ut alii de suis quisque posses-
sionibus tributum conferant, et mundum muliebrem conflent, et
poeula, et omnia nostrae ditionis donaria, id quod te in decreto
tuo positurum aiebas, cum ipse de aedibus in Piraeeo atque in urbe
tuis quinquaginta drachmas contuleris ἲ cum enirn priore exactione
tantum pependeris, viginti talenta habes. An vero bellum non
decernes, sed ex decreto tuo allatum aurum Alexandro reddi jube-
bis? ergo pro te reddere populum oportebit. Atqui ubi istud ju'-
stum aut aequum aut populare est, ut ii qui opus faciunt conferant,
tu rapias? ut alii manifestas opes possideant eque iis conferant,
tu vero ultra centum quinquaginta talenta, partim ex Persicis,
partim ex Alexandri negotiis, acceperis, nihil tamen manifesti in
urbe possideas, sed tuas opes a populo removeris ut qui actis tuis
diffidas? Cum leges et oratori et imperatori edicant, si fidem a
populo haberi sibi velit, ut liberos suscipiat, ut fundum intra limites
possideat, omnibus aequis pignoribus depositis sic demum proeesse
3 ιῑ

