DE NICOSTRATI HEREDITATE. 341

Chariades' horum omnium nihil fecit, facultates Nicostrati tamen
administravit? Atqui vel in haec testes dedimus, et horum pleraque
ne ipse quidem infitiatur: sed praetextus nescio quos, si dis placet,
necessarios ipse sibi commentus profert, facto cuique suo excusando;
ecquid enim reliquum quod obloquatur ei est, qui disertis verbis
crimen fateatur?

6. Tenetis jam rem, judices, certique estis, istos Nicostrati bona
non fiducia bonae causae neque jure certo fretos appetere, sed hoc
agere ut cum vos decipiant, tum hos [quorum ego causam ago] qui
Nicostrati cognati sunt, et quibus leges bona ejus contribuunt, illis
evertant. Verum non Chariades solus id agit, sed alii quoque compluu
res eorum qui extra ditionem Atticam defuncti sunt, qui illos ne natos
quidem nossent, eorum inquam hereditates in jure petierunt: cogi-
tant enim secum illi sic, sive cupitis ex animi sui sententia potian-
tur, se bona aliena [nullo suo sudore parta] esse habituros, sive a
sp'e atque destinatione sua aberrent, leve tamen et exiguum discri-
men adisse: esse quoque qui linguam venalem ad falsa testimonia
dicendum paratam offerant; examina instituenda in rebus obscuris
aegreque explorabilibus versari. Brevis ut sim, permultum interest,
sive ex cognationis necessitudine sive ex testamentariae legationis
praetensione hereditates petantur. Vos autem, judices, primum
hoc oportet quaerere, sitne probabile vobis testamentum a Nico-
strato scriptum esse: aequum enim leges id censent esse, et est
rerum omnium aequissimum. In ejusmodi autern causa, cujus
neque vos veritatem perspicue cernatis, neque testes Nicostrato usi
sint familiariter, sed Chariade utantur, homine cupido bonisque
alienis insidiante, ecquid aliud aequo juri sit convenientius quam ut
cognatis superstitibus bona cognati defuncti a vobis adjudicantur?
Nam et his si fatalis hora fuisset obeunda, et Nicostratus si eos
vivendo superasset, bona eorum ad hunc fuissent perventura: nam
ex quo titulo consanguinitatis hi nunc bona Nicostrati petunt, ex
eodem ille tunc, si fors vivendi vices permutasset, horum bona pe-
tisset, quippe qui consobrinus illis esset; pater enim Nicostrati
horum patri frater fuit.

7. Atqui, medius fidius, Hagnon atque Hagnotheus cognati Ni-
costrati non suut, ut adversarii aiunt sed alii. Cur ergo tam stulti
coecique sunt [testes] ut Chariadi quidem ex titulo testamentariae
donationis hereditatem petenti operam praestent testimonio dicendo,
ipsi vero non audeant ex titulo consanguinitatis hereditatem eandem
pro se petere [si certi sunt, veram hanc esse criminationem, propri—
oresque se Nicostrato confidunt esse, quarn hi sunt adolescentes]‘?
Non enim profecto eo stultitiae processerunt ut, ex certa persuasione
verum esse llud a se prolatum testimonium, tam facile atque tam
supine Chariadi de bonis Nicostrati omnibus decedant. Quid?

