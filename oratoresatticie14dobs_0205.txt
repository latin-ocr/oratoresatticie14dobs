PLATAICUS. 193

parim, id vero esse e republica sociorum, suo malo ignorantes
nihil unquam injusta lucra cuiquam profuisse, sed multos, qui
aliena per injuriam appetiverunt‚jure de suis in maxima pericula
venisse.

11. Jam ne illud quidem dicere poterunt, se fidem constanter
servare iis cum quibus se conjunxerint, metuendum autem esse ne
recuperata patria nos ad Lacedaemonios deficiamus: nostrum enim
oppidum bis expugnatum esse propter amicitiam vestram, istos saepe
hanc urbem injuriis affecisse, reperietis.

12. Ac veteres proditiones recensere, operosum fuerit: sed Co-
rinthiaco bello propter istorum injurias conflato, quum Lacedaemonii
contra eos exercitum duxissent, a vobis conservati, non modo gra-
tiam non retulerunt, sed, quum bellum sedassetis, relictis vobis ad
Lacedaemonios se contulerunt. Ac Chii quidem et Mitylenaei et
Byzantii in fide manserunt, isti autem qul tantam urbem incolerent
ne quiescere quidem ac neutrarum esse partium sunt ausi, sed ea
timiditate et improbitate [et amentia] fuerunt, ut fide data affirma-
rint se illos contra vos qui urbem ipsorum servaveratis secuturos
esse: propterea divinitus illis poena haec inflicta est, ut occupata
Cadmea sint ad vos confugere coacti. Unde etiam perfidia eorum
maxime perspecta est: nam denuo vestris auxiliis conservati et in
patriam restituti ne minimum quidem tempus in fide manserunt,
sed mox legatis Lacedaemonem missis ultro servituti se obtule-
runt, parati servare omnia quae pridem promisissent. Quid multis
opus est? Nisi enim illi jussissent exsules recipi et facinorosos
urbe pelli, nihil obstitisset quominus inita cum Lacedaemoniis

a quibus laesi erant societate vos optime de se meritos bello pe-
tiissent,

13. Qui igitur et nuper erga vestram urbem se tales praebuerunt,
et olim totam Graeciam prodiderunt, veniam tamen adeo voluntariis
et tantis injuriis impetrarunt, hi nobis eorum quae coacti fecimus
nullam gratiam faciendam censent, sed, quum Thebani sint, Laco-
num studium aliis objicere non dubitant, quos omnes scimus diu-
tissime Lacedaemoniis servisse et pro illorum imperio promptius
quam de sua salute dimicasse. Cui enim impressioni hanc in
regionem factae non interfuerunt? Qui vobis perpetuo inimiciores
et infestiores quarn isti fuerunt? Nonne in Decelico bello vos gra-
vius afflixerunt quam ii qui vestros fines populabantur? Nonne
quum cladem accepissetis, soli e sociis decreverunt vestram urbem
et evertendam esse et agrum in ovium pascua convertendum, quem-
admodum Crisaeum campum? Itaque si Lacedaemonii Thebanis
auscultassent, nihil obstitisset quominus vos, qui Graecos omnes
conservastis, ipsi a Graecis patria et libertate spoliaremini et in ma-

ximas calamitates incideretis. Quod vero tantum beneficium com-
‘2 c

