ISOCRATI S

CONTRA LOCHITEM.

,-

1. ΜΕ igitur a Lochite vapulasse nulla injuria lacessito, omnes
qui affuerunt pro testimonio dixerunt.

2. Est autem facinus hoc aliorum delictorum dissimile judican-
dum, nec idem sumendum supplicium de laesione corporis quod de
fraudatione pecuniarum3 scitis enim hoc omnibus hominibus con-
junctissimum esse, nosque ob hujus incolumitatem et leges sanxisse
et pro libertate pugnare et popularem statum expetere, omnes
denique vitae actiones huc referri. AEquum igitur est eos qui id
violant, quod maximi facitis, gravissimo supplicio coerceri a vobis.

3. Nam eos etiam, qui leges nobis tulerunt, corporum in primis
rationem habuisse reperietis· Primum enim de sola hac injuria turn
privatas tum publicas actiones sine sponsione dederunt ut unicuique
nostrum, ut et vellet et posset, sic ulcisci liceret eos a quibus esset
laesus. Deinde in aliis criminibus ei qui offensus est solum actio in
adversarium datur: de contumelia vero, tanquam crimine publico,
unicuique civium re apud sexviros proposita venire in judicium
licet.

4. Ac mutuis grassari verberibus usque adeo non serendum esse
putarunt, ut de maledicto legem tulerint, quae jubet eos, qui aliquid
interdictum legibus proferunt, quingentis drachmis mulctari. Quanta
igitur severitate vindicandae sunt injuriae reipsa factae, quum petu-
lantiae verborum ita succenseatis?

5. Mirandum est, si facinora paucorum dominatu commissa
morte mulctanda censeatis, eos vero qui libera civitate simili studio
sunt impune dimittatis. Atqui decebat tanto acrius in eos ani-
madverti, quanto suam improbitatem evidentius ostendunt. Nam
qui nunc, quum non licet, leges perrumpere non dubitat, quid is fe-
cisset,quum magistratus vel gratiam haberent istiusmodi grassa-
toribus ‘f

6. Fortassis autem Lochites rem extenuare conabitur, et accusa-
tionem cavillando, verbera nihil mihi nocuisse, ac me supra quam
deceat verbis amplificare dicet omnia.

7. Ego vero‚siquidem id factum esset sine contumelia, nunquam
apud vos queri voluissem: nunc non reliqui damni pei· verbera dati,

