ISOCRATIS
PANATHENAICUS.

——-

l. QuuM junior essem, orationes scribere institui non fabulosas
neque portenti mendaciique plenas, quibus hominum vulgus magis
gaudet quam ad salutem suam pertinentibus, neque eas in quibus
res olIrn gestae et bella Graecorum explicantur, quamvis scirem eas
jure laudari, nec eas etiam quae simplices habentur et omni elegantia
carent, quas causidici adolescentibus meditandas esse censent,
siquidem vincere studeant adversarios, sed his omnibus omissis
illas tractabam quae quid et reipubl. nostrae et Graecis omnibus ex-
pediret ostenderent, et tum enthymematis multis refertae essent,
tum non pauca contraposita et comparia continerent caeterasque
figuras quae in eloquentiae studio effulgent atque auditores gestu
et voce applaudere cogerent ε nunc vero longe alia mea ratio est.
Nec enirn annis nonaginta quatuor, quos ego natus sum, nec omnino
iis qui canos jam habent, convenire arbitror ut eo modo adhuc
dicant, sed ita potius quemadmodum omnes sperent si optarint,
nemo autem facile possit nisi et tolerare labores et vehementer in-
genium intendere voluerit. Haec propterea sum praefatus, si quibus
haec oratio quae nunc recitabitur mollior prius editis videbitur, ne
eam cum illarum varietate conferant, secl ea ratione quam probari
nobis in praesentia ostendimus de ea judicent.

⁴2. Disseratn autem et de rebus nostrae urbis gestis et de virtute
majorum, non ab illis ducto exordio, sed ab iis quae ipsi mihi eve-
nerunt: haee enim antevertenda esse duco.

3. Ego quum honeste ac sine cujusquam molestia vivere per-
petuo studuerim, ab improbis et obscuris quibusdam sophistis nullo
non tempore sum calumniis exagitatus, unde, quum alii me non
satis pernossent, talem judicarunt qualern esse ab aliis audierant.
In primis igitur et de me ipso dicam et de illis qui sic de me sen-
tiunt, ut, si forte id consequi liceat, et maledicta illorum reprimam,
et aliis ostendam in quibus versarer studiis: quae si oratione con-
sentanea explicare potuero, spes mihi est, et reliqui aevi sine mo-

lestia exigendi, et hujus orationis cum attentione majore eorum qui
adsunt absolvendae.

