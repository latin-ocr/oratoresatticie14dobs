10 ISOCRATls

absurdum esse duxeris deteriores praestantioribus dominari et sto-
lidiores prudentioribus imperare : nam quo vehementius aliorum in-
scitiam despexeris, eo diligentius ingenium tuum exercebis.

5. Hinc igitur eos auspicari decet qui fungi officio volent. Prae-
terea et hominurn et civitatis esse amantem oportet: nec enim fieri
potest ut vel equis vel canibus vel hominibus vel ulli denique rei
quisquam recte praesit, nisi delectetur iis quorum ei mandata est cu-
ratio. Populus curae tibi sit, et onmia in eo posita esse putato ut is
imperio tuo delectetur; notum enim est et oligarchias et caetera im-
peria eo diuturniora esse quo diligentius populum coluerint. Sic
autem bene imperabis, si neque vulgi petulantiae locum dederis
neque alios populo insultare passus fueris, sed provideris ut et ho-
nores optimo cuique mandentur et caeteri nullis injuriis afficiantur:
haec enim elementa prima et maxima sunt reipublicae bene constitutae.

6. Edicta et instituta vitiosa loco move et muta; operamque in
primis dato ut optimorum sis inventor, sed, si id fieri nequit, imitare
quae apud alios recte se habent. Leges quaere in universum aequas
et utiles et inter se consentientes, atque etiam tales quae et contro-
versias civium quam paucissimas et compositiones quam fieri potest
celerrimas efficiant: haec enim inesse oportet omnia legibus bene
constitutis. Effice negotiationes eis lucrosas, lites detrimentosas:
ut has fugiant, illas appetant. De controversiis eorum sententias
neque ad gratiam ferto neque inter se contrarias, sed de iisdem qui·
dem rebus semper eadem decernito: etenim et decet et expedit
regum dejure decreta esse immutabilia, ut probatas leges. Urbem
eodem modo quo paternam domum administra, apparatu splendido
et regali, ratione vectigalium accurata, ut simul et illustri laude cele-
breris et sumptus tolerare possiS. Ostenta magnificentiam ne in
una quidem re magni sumptus, statimque peritura, sed tum iis rebus
quas diximus tum instrumenti atque supellectilis ornatu tum bene-
ficentia in amicos: nam quae hoc modo insumpseris, ea et tibi ipsi
firma stabiliaque permanebunt, et posteris tuis plures commoditates
afferent quam pecuniae profusiones. Religionem eam serva quam a
majoribus accepisti, sed id pulcherrimum sacrificium et cultum esse
maximum existima, si ipse te quam optimum etjustissimum praebeas:
major enim spes est deos immortales talium vota audituros quam
eorum qui multas victimas prosternunt.

7. Primos honores conjunctissimis, verissimos benevolentissimis
defer. Corporis custodiam tutissimam esse puta tum in virtute.
amicorum tum in benevolentia civium tum in tua prudentia esse col-
locatam: haec enim sunt per quae imperium facillime et paretur et
conservetur. Rern privatorum familiarem curato, et prodigos de tuo
facere sumptum et ad rem attentos tuas opes augere existimato:
bona enim omnia in urbe habitantium ad familiam pertinent regum
bene imperantium. Per om nem aetatem tantam veritatis prae te serto

