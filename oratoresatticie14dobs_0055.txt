PANEGYRICUS. 43

auxiliares contra fidem datam comprehendere non dubitaret, tan-
quam violata jurisjurandi religione conturbaturus exercitum, etin
deos impius esse mallet quarn aperto Marte curn eis dimicare. Quum
autem hae insidiae non processissent conatusque is fuisset irritus, et
milites ea calamitate non consternati una mansissent, in eos abeuntes
Tisaphernem cum equitibus immisit, a quibus in toto itinere insidiis
appetiti perinde perrexerunt ac si officii causa deducerentur, nihil
ita metuentes ut loca deserta, idque summum bonum existimantes,
si in hostes quam confertissimos incidissent. Illud autem caput est
eorum quae diximus, quod, quum neque praedas abegissent neque
villam occupassent, sed infestis armis ipsum regem petiissent, minore
cum periculo descenderunt quam qui expetendae Persarum amicitiae
causa legationes obierunt. Itaque mihi videntur ubique terrarum
perspicue mollitiem suam demonstrasse: nam et in maritimis Asiae
locis multis praeliis victi sunt, et in Europam transgressi poenas de-
derunt — alii enim eorum male perierunt, alii turpiter evaserunt -,
denique ad ipsam regiam se deridendos praebuerunt.

’ 41. Neque horum quicquam temere factum est, sed omnia jure
meritoque evenerunt: nec enim fieri potest ut, qui sic educantur
et ad hunc modum res suas administrant, vel ulla virtute praediti
sint vel devictis hostibus triumphent. Quo enim pacto inter eos
his moribus vel egregius imperator vel miles strenuus possit exsi-
stere? quorum pars maxima est turba incomposita et militiae rudis,
ut bello gerendo dissoluta, sic ad servitutem famulis nostris melius
erudita3 celeberrimi autem et honoratissimi quique eorum nunquam
aequabiliter aut populariter civiliterve vixerunt, sed omnem aetatem
ita exegerunt ut aliis insultarent aliis inservirent, quippe homines
corruptissimis ingeniis, ac corpora illi quidem propter divitias exor-
nant, animis autem propter monarchiam humilibus et consternatis
praediti trepidant, ut qui ad ipsam regiam praestolentur et procum-
bant et omnibus modis abjecto esse animo meditentur, quum quidem
hominem mortalem adorent et deum appellent, deos autem magis
quam homines contemnant. Proinde isti qui ad mare descendunt,
quos satrapas vocant, non dedecori sunt Persicae disciplima, sed
eadem tenent instituta, amicis fidem non servantes, contra inimicos
effoeminati‚ partim abjecte partim superbe viventes, quum socios
despiciant, hostes colunt. Agesilai certe quidem exercitum suis
sumptibus octo menses aluerunt, qui vero pro eis in acie steterant,
eos bis totidem mensium stipendio fraudarunt; ac iis quidem qui
Cisthenen occuparant centum talenta sunt largiti, eos autem qui
cum ipsis in Cypro militarant contumeliosius quam captivos tracta-
runt. Et ut in pauca rem conferam neque singula consecter, sed
in genere dicam, quis aut bellum cuni eis gessit quin locupletatus
recesserit, aut in eorum potestatem cecidit quin per cruciatum in-

