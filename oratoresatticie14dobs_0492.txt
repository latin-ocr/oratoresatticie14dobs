480 LYCURGI CONTRA LEOCRATEM.

supplicio afficere Leocratem. Delicta enim, tantisper dum non
judicata fuerint, apud auctores suos manent; simul ac vero de iis
judicium sactum fuerit, apud eos manent qui non jure illa ipsa
ulciscuntur. Bene autem novistis, judices, quod etiam clanculum
unusquisque secum decernit de scelesto hoc, perspicuam tamen
sententiam suam faciet diis. Arbitror autem, viri, de omnibus ma-
ximis et gravissimis delictis unam vos sententiam hodierno die
ferre; quibus omnibus Leocratem esse obnoxium licet videre, de
proditione quidem quod desertam urbem hostibus subjecerit, de po-
puli autem dissolutione quia non sustinuit pro libertate periculum,
de impietate quia quod luci desecarentur delubraque suffoderentur
quantum in ipso fuit auctor exstitit, de parentum autem afflictione
quod monumenta ipsorum obscurarit et legitimis ea privarit cere-
moniis, de desertione aciei et ignavia in militia quippe qui corpus
suum non obtulerit ordinandum imperatoribus. Quis ergo ab his
absolvet istum ἲ quis ignoscet flagitiis hisce e proposito commissis?
ecquis adeo est mentis expers, ut hunc servans salutem suam pro-
dat desertoribus patriae? et ut hujus misertus ipse misericordiam
nullam impetrans ab hostibus perire statuat? proditorique patriae
gratificans obnoxius sit divinae vindictae ’ζ Ego itaque et patriae opem
ferens et sacris et legibus confeci certamen et recte et juste, neque
aliam istius vitam calumnians neque extra rem quiequam accusans:
vestrum autem unumquemlibet oportet reputare quod, qui Leocra-
tem a morte liberat suffragio suo, patriam morti et servituti adju-
dicet, ac duabus suffragiorum urnis propositis, alteram quidem pro-
ditionis alteram salutis causa calculos recipere, hos quidem pro ,
desertione patriae, illos vero pro securitate et felicitate urbis. Si
Leocratem absolveritis, prodere urbem et saera et naves decernetis:
sin hunc occideritis, custodire conservareque patriam et vectigalia
et felicitatem adhortabimini. Arbitrantes igitur, Athenienses, sup-
plicare vobis regionem et arbores, orare portuS, navalia et moenia
urbis, contendere autem et naves et delubra deorum ut sibi opitu-
lemini, in exemplum aliis statuite Βεοοωιθω, recordati ea quae accu-
savimus, et quod non pluris valeat apud vos misericordia neque ·
lacrymae‚,quam in qua leges et populusconservatur salus.

