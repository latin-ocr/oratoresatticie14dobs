120 lSOCRATIS

post obitum Plutoni et Proserpinae maximis honoribus praeditus
assidere perhibetur.

6. Hujus filii fuerunt Telamon et Peleus, quorum alter expedi-
tionis Herculanae contra Laomedontem susceptae socius primas
virtute meruit, Peleus autem et re contra centauros bene gesta et
multis aliis pugnis spectatus Thetidis Nereidos, mortalis ipse
immortalis, conjugio potitus est, et solius liujus ex omni vetustatis
memoria in nuptiis hymenaeum deos cecinisse memoriae prodi-
tum est.

7. Hi ambo filios habuerunt, Telamon Ajacem et Teucrum,
Peleus Achillem, qui maximum et clarissimum virtutis suae speci-
men ediderunt : nec enim in suis urbibus tantum principem locum
tenuere, nec iis in locis quae incoluerunt, sed expeditione a Graecis
suscepta contra barbaros, et multis utrimque congregatis, quum
nullus vir nominatus mansisset domi, in illis periculis ut Achilles
omnibus antecelluit, sic Ajax secundum ab eo virtutis locum obti-
nuit; Teucer vero et horum cognatione dignus et nemine caete-
rorum inferior, quum in expugnanda Troja strenuam operam na-
vasset, Cyprum advectus, et Salaminem condidit, prioris ei patriae
nomine imposito, et eam quae nunc regnat familiam reliquit.

8. Tanta igitur est Evagorae a majoribus accepta praestantia.
Urbe autem sic condita, regnum initio Teucri posteri tenuerunt:
insecutis vero temporibus quidam exsul e Phoenicia profectus, et ab
eo qui tunc regnabat in fidem receptus magnamque potentiam na-
ctus, non gratiam pro his retulit, sed et hospitii jus violavit, et, ut
homo ad faciendam injuriam paratus, ejecto rege bene merito, ipse
regnum occupavit. Quum vero conscientia scelerum trepidaret,
resque suas in tuto collocare vellet, tum urbem barbaris implevit
tum totam insulam servituti regis Persarum subjecit.

9. Cum igitur talis et status rerum esset et majores ejus princi·
patu potirentur, Evagoras nascitur: de quo quae omina, quae vati-
cinationes, quae visiones somniorum fuerint, quibus rebus humana
sorte maj0r videatur, omittere statui, non quin ea vera esse putem
quae dicuntur, sed ut omnibus probem tantum abesse ut rebus ejus
gestis quicquam affingam, ut etiam e veris ea praeterierim quae in
paucorum notitia et non in omnium civium conscientia versantur.
Exordium autem de eo dicendi capiam a rebus quae sunt extra
ornnem controversiam.

lo. Puer igitur et forma et viribus et modestia, quae bona eam
aetatem maxime decent, excelluit. Atque iis de rebus testimonium
perhibebunt hi, de modestia cives una cum eo instituti, de pulcri-
tudine omnes qui viderunt, de viribus certamina in quibus aequales
superavit. Quum vero adolevisset, et haec una creverunt omnia,
et eis accessit fortitudo et sapientia et justitia, atque hae virtutes

