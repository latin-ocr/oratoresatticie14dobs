356 lsAEI

atque testimonium interposuit quo hereditatem hanc controversiae
obnoxiam esse negabat, quo effecit ut et hic Chaerestratus petitione
hereditatis excluderetur et vobis eriperetur jus atque facultas here-
dem Philoctemonis ex sententia vestra constituendi3 sperat nempe
se effecturum unius judicii suffragiis uniusque certaminis nequitia
ut Philoctemoni fratres adjungantur et obtrudantur homines ab eo
prorsus alienissimi, et ut ipse hereditatem contra jus et fas habeat
teneatque, tametsi de ea cum nemine in jure contendisset neque
adjudicatam sibi abstulisset, item ut Philoctemonis sorore potiatur,
denique ut Philoctemonis testamentum irritum reddat. Multa vero
cum sint et nefanda omnia quae Androcles in obnuntiatione sua pro
testimonio confirmavit, primum hoc demonstratum dabo, Philocte-
monem utique testamentum scripsisse in eoque Chaerestratum hunc
sibi pro filio adoptasse. Philoctemoni nempe neque uxor pariebat,
et bellum tum saeviens perpetua capitis pericula objiciebat alias
equestri alias navali militia fungenti3 trierarchatum enim saepenu-
mero gessit: quibus de causis visum ei fuit de bonis suis per testa-
mentum praecipere, ne, humani quid passus, desertam domum
relinqueret. Fuerat ei quidem par fratrum, nec non par sororum:
verum fratres ambo ante eum sine prole decesserant: sororum
autem altera Chaereae nupta prole mascula carebat, tametsi diu
penes Chaeream fuisset, altera Phanostrato duo mares peperit. Ho-
rum natu majorem Chaerestratum hunc Philoctemon sibi filium
adoptavit; et in testamento hanc scripsit clausulam, nisi uxor sua
sibi filium adhuc pareret, velle se ut hic Chaerestratus sibi heres
esset. Testamentum hoc penes Chaeream, alterius sororis maritum,
deposuit. Quod testamentum tum vobis recitatum fuerit, tum testes
qui scribendo interfuere testabuntur. Recita.

TESTAMENTUM.

Audistis ergo, judices, Philoctemonem de bonis suis per testa-
mentum constituisse, et quibus conditionibus Chaerestratum sibi
filium adoptarit: Philoctemoni autem sic agere licuisse docebit haec
lex, quam ego affero, et hic vobis audientibus recitabit; aequa enim·
et justa haee esse ex ipsa lege facillime intelligi arbitror.

LEX.

Haec lex communis omnibus fixa est, judices, praecipiens, nemini
non licere de bonis suis constituere, prole mascula carenti, nisi si
forte furiosus sit aut prae senio deliret aut per aliam quampiam
causam hac in lege indicatam mentis parum sit compos. Quorum
omnium vitiorum nulli Philoctemonem fuisse obnoxium, id vero
paucis verbis demonstratum dare potero. Civem enim qui se et
quoad vixit gesserit eum, ut penes vos in honore atque dignitate

