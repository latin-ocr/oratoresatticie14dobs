V.
ALEXANDRO.

l· QUUM ad patrem tuum literas darem, absurde me facturum
putabam, si te, qui in eodem loco cum illo versareris, neque com-
pellarem neque salutarem, neque talc aliquid ad te scriberem, quod
efficeret nc ii qui legerint putarent me jam senio desipere aut pror-
sus delirare, sed ingenium, quod adhuc mihi reliquum est nec uua
cum vigore corporis interiit, non indignum esse ea facultate qua
junior florebam.

2. Praedicari autem te ab omnibus audio, ut et humanum et
Atheniensibus amicum et sapientiae studiosum, non insipienter, sed
prudentissime. Illo quoque laudem mereris, quod ex nostris civibus
amare et magnifacere diceris non eos qui nullum virtutis et doctrinae
studium habuerunt malarumque rerum cupiditate constricti tenen-
tur, sed hos quorum disputationibus audiendis nullas molestias ca-
pias, quorumque commerciis et consiliis utendo neque damnis
neque injuriis afficiaris; talium enim consuetudo prudentibus expe-
tenda est: inter doctrinarum porro genera ne dialecticas quidem
disputationes improbare diceris, sed sic de illis sentire, ut eas exi-
stimes in privatis congressibus permultum valere, non tamen vel
populi gubernatoribus vel principibus esse opportunas3 nec enim
expedire nec decere ut, qui dignitate caeteris praestant, vel ipsi cum
civibus rixentur vel caeteris dent contradicendi licentiam. Hoc
igitur studium te non amare ferunt, sed eloquentiae disciplinam per·
magni facere, qua utimur et in quotidianae vitae negotiis, et quum
de republ. deliberamus. Per quam et de futuris rebus prudenter
autumabis et iis qui tibi parent non insipienter, quid singulos facere
deceat, praecipere poteris, et de rebus honestis et justis harumque
contrariis recte judicare, praeterea sic vel poenis vel praemiis afficere
utrosque ut mereantur. Magna igitur laude digna est tua sapien-
tia, qui talibus studiis nunc occuperis : spes euim et patri et reliquis
amicis affers, ubi aetate processeris et in his actionibus perseveraris,

sore ut reliquos tantum sapientia anteeas, quantum pater tuus omni-
bus antecellit.

