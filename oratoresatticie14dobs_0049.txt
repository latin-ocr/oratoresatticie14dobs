PANEGYRICUS. 37

Meliorum nobis excidium et Scionaeorum interitum objiciant. Ego
vero nullum hoc male gesti principatus signum esse puto, si acrius
in aliquos eorum qui bello nos petierunt animadverterimus, sed illud
longe majus esse argumentum nos sociorum saluti et commodis
consuluisse, quod nulla urbs conjuncta nobiscum in tales clades
incidit. Deinde, si qui alii in iisdem negotiis majore clementia
essent usi, jure nos vituperarent: si vero nec hoc factum est, et fieri
nequit ut tanta urbium multitudo sine animadversionis severitate in
officio contineatur, nonne protinus laudandi sumus, qui male tra-
ctatis quam paucissimis imperium quam diutissime tenuerimus?

30. Ego vero omnium judicio eos Graecorum patronos fore opti-
mos existimo, quibus qui paruerunt maxime floruerunt. At nobis
principibus et privatarum familiarum felicitatem plurimum auctam
et urbes maximas esse factas inveniemus. Nec enim earum incre-
mentis invidebamus, neque turbas 'in iis excitabamus contrariis
reipublicae formis introductis, ut factionibus inter cives ortis utrique
nos colerent, sed concordiam sociorum ex aequo prodesse omnibus
existimantes, iisdem legibus urbes omnes administrabamus, ea con-
silia secuti non quae dominationem sed quae societatem decerent;
nam summam quidem rerum penes nos esse voluimus, seorsim
vero libertatem singulis concessimus, et multitudinem tutati domi-
nationibus adversati sumus, quod iniquum nobis videbatur multos
paucorum imperio regi, et eos, qui re quidem tenuiore caetera vero
nihilo deteriores essent, magistratibus et honoribus excludi, prae—
terea, quum patria sit eommunis, alios regnum obtinere, alios
inquilinorum esse loco, et natura cives reipublicae functionibus lege
privari. Haec quum in paucorum dominatu reprehendenda habe-
remus et plura his, eandem reipub. formam qua nos utebamur
etiam apud alios constituimus, qnae cur prolixius laudanda sit
equidem non video, praesertim quum res paucis absolvi possit. Hae
enim per annos septuaginta usi, expertes tyrannidum‚ inviolati a
barbaris, sine seditionibus inter nos ipsos, denique pacate cum
hominibus universis, vixerunt. χ

31. Pro quibus meritis aequius fuerit a prudentibus magnam gra-
tiam haberi nobis quam colonos sorte delectos atque in alias terras
ablegatos objici, quos in urbes desertas praesidii causa non ex avaritia
misimus. Quarum rerum illud signum est, quod quum agrum habere-
mus si civium multitudo spectetur angustissimum, imperium vero am-
plissimum, et triremes duplo plures quam reliqui universi possidere·
mus, et eas quidem quae cum bis totidem dimicare possent, cumque
Euboea infra Atticam sita esset, quae ingenio loci ad maris imperium
aptissima caeteris commoditatibus omnes reliquas insulas superaret,
quamvis eain nostra potestate magis essct quam noster ager, atquc
etiam sciremus et a Graecis caeteris et barbaris eos in primis magni

