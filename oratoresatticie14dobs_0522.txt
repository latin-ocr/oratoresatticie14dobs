510 GORGIAE HELENAE ENCOMIUM.

persuadet3 denique e philosophicis disputationibus, in quibus opi.
nionis mutabilitas ‚omnibus patet: Atque eandem habet in animo
vim sermo, qnam in corpore venenum. Quemadmodum enim ve-
nena alia alios humores corpori demunt, et nunc morbum nunc vitani
auferunt, ita sermones alii dolorem, alii delectationem, nonnulli me-
tum, quidam confidentiam afferunt, aliqui etiam persuasione non
recta animum inficiunt atque fascinant.

5. Atque illam quidem, si verbis est persuasa, non improbam sed
infelicem fuisse declaratum est: nunc autem quartam causam
quarta ratione persequar. Etenim si amor haee effecit, non diffi-
culter culpam, quae commissa dicitur, effugiet. Quae enim videmus,
non eam quam nos volumus naturam habent, sed quam singulis
casus obtulit. Adspeetus antem varie animum afficit. ††† Nam
vel hostilia corpora atque armaturam hostilem si adspectus percepit,
perturbatur et perturbat animum ; unde fit, ut saepe, etsi eventus
periculo sit cauturus, nonnulli perculsi fugiant: fortis enim legis
veritas metu expellitur quem adspectus affert, cnjus adventus et ho-
nesti quod lex proponit et utilis quod per jus consequimur adducit
contemptum. Quid quod non raro quidam visis rebus tremendis
praesentem statim animum perdiderunt: adeo mentem abegerat
metus atque exstinxerat. Multi quoque in vanos dolores ac graves
morbos et insanabiles furores inciderunt: usque eo rerum conspe-
ctarum imagines animo adspectus impresserat. Atque ea quidem
quae terrorem incutiunt ut omittuntur multa, ita similiter ac supe-
riora se liabent. Cum autem e multis coloribus atque corporibus
unum corpus atque unam figuram perfectam pictores effecerint,
oculos delectant. Verum simulacrorum et statuarum conspectio,
prout illa jucunde conspicimus, ita aliud fugere, aliud adspectum
desiderare facit. Ac multarum rerum et corporum amore atque
desiderio multi tenentur. Quodsi ergo Alexandri corpore delecta-
tus Helenae oculus amoris fervorem animo concessit, quarn ea res
admirationem habet? Quapropter sive deus divina potestate utitur,
quomodo hunc inferior possit repellere? Sive humanus est morbus
et animi ignorantia, non pro peccato culpandum hoc, verum pro in-
fortunio est habendum3 venit enim uti venit animi captationibus,
non mentis consiliis, et amoris necessitate, non artis apparatu.

6. Quis igitur ,Helenae reprehensionem justam existimet, quae,
sive amore capta sive verbis persuasa sive vi rapta sive divina ne-
cessitate fecerit quae fecit, culpam prorsus evadat?

7. Sustuli verbis mulieris infamiam, quam initio sermonis legem
constitueram servavi, reprehensionis injustitiam et opinionis impe-
ritiam evertere sum conatus, orationem volui conscribere, quie ut
Helenae laudi, ita milii esset ludicro.

