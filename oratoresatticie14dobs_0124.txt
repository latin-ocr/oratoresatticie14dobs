112 lSOCRATIS

neam in vicos redegerunt? non Phliuntem expugnarunt? non Argi-
vorum agrum incursarunt? unquamne ct alios exagitare, et cladem
sibi Leuctricam praeparare, destiterunt? Quam qui malorum Spar-
tae fuisse causam aiunt, verum non dicunt: nec enim ob eam socio-
rum odia susceperunt, sed ob superiorum temporum injurias et tum
superati sunt et de aris ac focis dimicarunt. Neque enim causae
malorum in ea transferendae sunt quae postremo acciderunt, sed in
prima delicta, quae consecutis infortuniis quasi materiam praebue-
runt· Quare, si quis dixerit tunc eis omnium malorum exstitisse
principium quum adepti sunt maris principatum, potestatemque
susceperunt nulla re illi veteri similem, annon longe verissime
dixerit? Nam ob terrestre imperium et disciplinam ac laborum
qua in eo exercebantur tolerantiam facile etiam maris principatum
obtinuerunt, et illud quoque imperium, ob hujus principatus inso-
lentiam celeriter amiserunt. Nec enim leges a majoribus acceptas
conservabant, neque instituta vetera retinebant, sed, quod libuisset
idem sibi licere existimantes, in turbas maximas inciderunt. Non
enim intelligebant quam res intractabilis esset potestas quam omnes
exoptant, quamque difficile si eam concupieris a statu mentis non
dimoveri, et, ut idem esset ejus quod meretricularum ingenium,
quae, quum ad sui amorem alliciant, amatores perdunt.

34. Atqui hanc suam esse vim et naturam, perspicue declaravit.
Eos enim, qui plurimas potestates et imperia gesserunt, in maximas
incidisse videas calamitates, sumpto a nobis et Lacedaemoniis initio.
Nam hae duae urbes, quum ante moderatione summa rempublicam
gererent et optima existimatione essent, quum primum eam adeptae
et hoc imperium nactae sunt, eadem prorsus conditione fuerunt, et,
ut ii qui iisdem libidinibus eodemque morbo constricti tenentur,
eadem (ita uti par est) aggressae facinora paribusque delictis in-
volutae simili tandem ruina prostratae conciderunt. Nam et nos
odiis sociorum susceptis et republica in extremum discrimen ad—
*ducta a. Lacedaemoniis conservati sumus, et illi, quum in eorum,
¹exitium omnes conspirassent, ad nos confugerunt et salutem a nobis
acceperunt. Est vero laudandum id imperium cujus sunt tam mali
exitus? Annon odio dignum est quod ambas urbes tot res ac tam
acerbas ut susciperent impulerit et tolerare coegerit?

35. Neque vero mirandum est, superiori tempore animadvertisse
neminem quantum malorum importaret, aut nos et Lacedaemonios
armis de eo contendisse: nam plerosque mortalium in expetendarum
cerum judicio hallucinari, et vehementiore malarum rerum quam
bonarum flagrare desiderio, et hostibus melius consulere quam sibi-
metipsis, reperietis. Id quod maximis in rebus cernitur: quid enim
non ita factum est'? Annon et nos ea suscepimus agenda quibus
effectum est ut Lacedaemonii Graeciae dominatu potirentur? non illi

