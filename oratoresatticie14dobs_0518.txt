506 ALCfflAMANTls

atque apud Priamum ad tempus instituendum collocat. Post ac'-
cidit, ut Alexander in Graeciam proficisci vellet, tum Delphici templi
spectandi eausa, turn quia Helenae pulcritudinem, ac Telephi ortum
et venditionem, inaudierat. Quare cum Alexander hac de causa
solveret in Graeciam, interea Moli liberi ad Menelaum e Creta ve-
niunt, et ut ipsorum dividat hereditatem, qui patre mortuo de bonis
inter se concertarent, ab eo petunt. Quid ergo fit? Navigandum
ille censet, et uxori fratribusque hospitum cura, donec ex Creta
redeat, data, discedit: at Alexander uxore decepta, surreptisque
quaecunque poterat aufferre, nec hospitalem Jovem nec deornm
quenquam reveritus, aufugit, cum ea per iniquitatem et barbariem
gessisset, quae nunquam sunt posteri credituri. Jam cum in Asiam
ille cum opibus et muliere rediret, num quem alicubi apprehendisti?
num voce signum cuiquam dedisti? num auxilium collegisti? Nihil
potes horum dicere, verum a barbaris Graecos contumeliisaffici pas-
sus es. Postquam vero raptum Graeci cognoverant ac rescierat Me-
nelaus, copias conscribebat et nostrum singulos ad singulas civitates
militurn causa dimittebat. Hunc autem in Chium ad OEnopionem et
in Cyprum ad Cinyram legabat. Ipse vero tum Cinyrae ne mili-
taret nobiscum persuasit, tum donis ab eo acceptis Agamemnoni
thoracem aeneum, qui nullius erat pretii, dedit, sibi servavit reliqua,
Cumque centum naves missurum Cinyram nunciavit, ex iis nullam
videtis adesse. Quare vel hac de causa merito mihi capite ple-
ctendus videatur: decet enim puniri eum, quem turpissima quaeque
in amicos commentum constet.

5. Quinetiam ea, quae per fraudem ac dolum confingere conatus
est, operae pretium sit cognoscere: ait enim se militares acies, lite-
raS, numeros, mensuraS‚ pondera, calculos, cubos, musicam, mone-
tam, facesque reperisse; nec eum, dum e vestigio mendacii coram
vobis prolati convincitur, pudet. Etenim Nestor, qui nos omnes in
aetate superat, in Pirithoi nuptiis ipse quoque phalange et acie in-
structa cum Lapithis contra Centauros depugnavit: ac Menestheus
dicitur primus aciem composuisse, turmasque et phalanges insti-
tuisse, quando Neptuni filius Eumolpus Athenienses cum Thra· ’
cibus adoriebatur, quocirca non Palamedis hoc, sed aliorum
est inventum. At literas primas Orpheus ex Musarum dono pro-
tulit, quemadmodum etiam in illius sepulcro posita testantur
carmina,

Musarum hic famulum posuerunt Orphea Thraces,
Ignea quem poterant perdere tela Jovis,

OEagri caram prolem, Alcidaeque magistrum,
Litera cui quondam multa reperta suit.

Musicam vero Tennus Calliopes filius, quem occidit Hercules, in-

