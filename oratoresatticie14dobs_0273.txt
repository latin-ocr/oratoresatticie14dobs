ADVERSUS CALLIMACHUM. 261

mala incidamus, quae nos haec foedera facere coegerunt? Enimvero
vos ab aliis discere nihil necesse est quantum concordia bonum sit
aut quid mali seditiones habeant: nam ita evidenter experti estis
utrumque, ut his de rebus alios etiam optime doceretis.

19. Ne autem eo videar in foederibus immorari, quod facile sit

multa aequa de iisdem dicere, hoc tantum in pronuntiando vos
meminisse velim, antequam ea facta essent bellum nos gessisse,
alios moenibus inclusos‚alios Piraeeo occupatO, infestioribus erga nos
invicem animis quam in eos quos majores nostri haereditarios nobis
hostes reliquerunt: postquam autem in unum convenimus fide data
et accepta, ita honeste et comiter in urbe vivere, quasi nullae inter
nos dissensiones exstitissent. Ac turn quidem nos ab omnibus
stultissimos et infelicissimos habitos, nunc felicissimos et pruden-
tissimos Graecorum omnium judicari. Quare qui foedera violare
audent, non modo magnis sed extremis suppliciis afficiendi sunt, ut
qui maxima conflare mala conentur, illi praesertim qui sic vixerunt
ut Callimachus.
, 20. Qui, quum Lacedaemonii decem perpetuos annos bello nos
infestarent, nullum unquam diem ducibus praesto fuit ut in acie
collocaretur, sed eo tempore subinde aufugit opesque suas occulta-
vit; postquam vero triginta tyranni summa rerum potiti sunt, tum
demum in urbem reversus est. Et se quidem popularem esse dicit,
tanto autem aliis cupidior est societatis illius reipublicae, ut ab eis
ne male quidem tractatus recedere voluerit, sed cum auctoribus in-
juriarum obsideri maluerit quam vobiscum qui una laesi eratis degere.
Et ad eum usque diem particeps reipublicae apud illos manserit,
quo murum oppugnaturi eratis: tum vero demum exiit, non status
praesentis odio, sed imminentis periculi metu, ut postea declaravit.
Quum enim a Lacedaemoniis populus in Piraeeo inclusus esset, rursus
inde aufugit ac in Boeotia commoratus est: quare in transfugarum
album potius inscribendus est quam inter exsules nominandus. Et,
quum ita se gesserit tum in eos qui Piraeeum occuparant turn qui in
urbe manserant tum erga totam civitatem, non contentus est pari
jure cum caeteris, sed meliore conditione esse vult quam vos estis,
perinde ac si vel solus laesus vel civium optimus vel maximis cladi-
bus propter vos affectus esset aut plurima in rempubl. beneficia
contulisset. Vellem equidem eum ita notum esse vobis ut mihi est,
ne ob amissa vicem ejus doleretis, sed relicta illi invideretis. Nunc
quibus aliis insidiatus sit, quas lites tum de publicis turn de privatis
criminibus intenderit, quorum factionibus adhaeserit, quoties falsa
testimonia dixerit, etiamsi datum mihi tempus duplicaretur, non
satis esset ad enarrandum: sed, si unum duntaxat facinus audive-
ritis, facile omnem ejus improbitatem cognoscetis.

21. Cratinus cum istius affine de fundo quodam litigabat. Quum

