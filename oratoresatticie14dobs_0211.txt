DE PERMUTATIONE. 199

ctrinae genere versarer, ne sic velut indicta causa me damnari talium
criminum sinerem, nec (ut modo factum) in maledicorum potestate
essem. Quae quum animo agitarem, me non alia ratione facilius id
assecuturum animadverti, quam si oratio tanquam imago animi et
totius vitae meae scriberetur: per eam enim spes erat meas rationes
maxime cognitum iri, et eam ipsam longe pulcrius monumentum
mei relictum iri quam aerea donaria.

4. Ac si me quidem laudare vellem, sentiebam nec omnia me
complecti posse quae decrevissem, nec cum gratia de iis et sine
invidia posse dicere: si autem me in judicium esse vocatum et in
discrimen adductum ponerem, et qui mihi dicam impegisset ac ne-
gotium facesseret esse calumniatorem, quiquidem iis criminationibus
uteretur quas in judicio permutationis attulisset, me autem verba
facere per speciem defensionis, sic mihi demum praeclaram occa-
sionem datum iri de rebus omnibus arbitratu meo disserendi.

5. Haec igitur animo agitans hanc orationem scripsi, non florente
aetate, sed natus annos duos et octoginta. Quapropter venia danda
erit, si prius a me editis mollior esse videbitur. Nec enim facilis
fuit neque simplex, sed multum laboris variamque tractationem
postulavit. Nam quae hic scripta sunt partim in judiciis dici com-
mode queunt, partim ad talia certamina non quadrant, sed de phi-
losophia libere dicta vim ejus ostendunt: est etiam tale aliquid,
quod adolescentibus disciplinarum et eruditionis cupidis audivisse
conducat, multa quoque olim a me scripta inserta sunt his quae
nunc dicuntur non temere nec intempestive, sed instituto meo con-
venienter. Tantam igitur orationis prolixitatem contueri, et tot
formas adeoque inter se distantes conjungere et contrahere, et
sequentes antegressis adaptare, atque efficere ut inter se universae
consentirent, non parvi omnino laboris fuit. Tamen non destiti, et
si adeo natu grandis, priusquam eam absolvissem, verissimam illam
omnino quidem, sed caetera talem qualis videbitur audientibus.

6. Oportebit autem etiam illos qui eam legent aut recitabunt, pri-
mum quasi mixta sit oratio et ad haec argumenta omnia accommo-
data sic auscultare, deinde studiosius advertere quid dicendum restet
quam quid ante sit dictum, praeterea non id agere ut primo impetu
totam perlegant, sed tantam ejus partem quae auditoribus molestiam
non pariat. Nam bis observatis, rectius perspicietis an aliquid dixe-
rimus nostra existimatione dignum.

7. Et haetenus quidem praefandum fuit: nunc autem defensionem
legite, quae quidem fingitur de judicio esse scripta, sed id propositum
habet ut et veritatem de me ostendat et ignorantes doceat, et id
efficiat ut qui nobis invident magis etiam eo morbo crucientur:
gravius enim eis supplicium irrogare non possum.

8. Eos ego improbissimos omnium et maxima poena dignos esse

