AD PHILIPPUM. 51

rata haberentur, veritus ne nostra civitas post temporis exiguum
spatium alla bella desideraret: quae quum mecum ipse reputarem,
nullo alio modo quieturam esse reperiebam, nisi maximae civitates
pace inter se facta bellum in Asiam transferendum, et emolumenta
quae nunc a Graecis extorquerent, e manubiis barbarorum petenda
esse censerent; id quod et in panegyrica oratione consului.

5. Quae quum animo agitarem, nec argumentum vel honestius
vel magnificentius vel nobis omnibus utilius unquam ne excogitari
quidem posse persuasum haberem, ad id de integro tractandum sum
incitatus, et si rerum mearum nihil ignoro, et satis intelligo ne-
gotium hoc non meae senectuti esse aptum, sed virum postulare
florentis aetatis et aliis ingenio multum excellentem; atque illud
etiam video quam difficile sit binas de eadem re ,tolerabiles habere
orationes, praesertim si ea quae prius edita est sic scripta sit, ut
eam vel invidi nostri imitentur et magis admirentur quam ii qui
summis laudibus extollunt. Verum ego omnibus hisce difficul-
tatibus neglectis in senectute adeo sum factus acer, ut per ea quae
tibi dico meis etiam discipulis demonstrare planumque facere
studuerim, conventibus ingerere sese et ad omnes eos qui ibi eon-
currunt verba facere perinde esse ac si nemini loquerentur; nam
hujusmodi orationes non minus esse irritas quam leges et respub.
a sophistis scriptas: oportere autem eos qui non frustra nugari
sed aliquod operaepretium facere vellent, quique sibi aliquid utile
reipublicae reperisse viderentur, omissis celebritatibus eorum quae
facienda censerent, ducem atque auctorem aliquem ex iis eligere,
qui et dicendo et rebus gerendis valerent, magnaque praediti aucto-
ritate attente eos audituri essent.

6. Quibus ego perspectis tecum disserere constitui, nec ea
delegi quae auditu jucunda essent,—etsi me jucunda tibi posse
dicere in primis vellem, tamen id mihi propositum non fuit. Nam
alios quidem praestantes viros rebuspublicis et legibus subjectos
videbam non audere facere quicquam nisi quod juberentur, neque
etiam ulla ex parte pares esse magnitudini rerum de quibus dicen-
dum est, tibi autem soli magnam potestatem a fortuna datam esse
et legatos mittendi quo velles et excipiendi a quibus videretur et
dicendi quod utile judicares, praeterea tantas divitias et copias
suppetere quantas in Graecia nemini, quae res solae persuadendi et
cogendi vi sunt praeditae; hisque ad ea quae dicenda sunt opus
fore puto. Cohortaturus enim te sum, utet concordiam inter
Graecos constituas et bellum contra barbaros suscipias. Est
autem persuadere quoad Graecos commodum, vi vero cogere quoad
barbaros utile. Summa igitur totius orationis hoec est.

7. Sed quibus mihi rebus quidam familiarium molesti fuerint, in·
dicare tibi non dubitabo: id enim fore puto operaepretium. Nam

