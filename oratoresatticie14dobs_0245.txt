DE PERMUTATIONE. 233

humano generi utilem atque ad remp. pertinentem capiet: nisi enim
talem excogitet, nihil opportunum conficiet. Deinde rerum quae ad
argumentum faciunt splendidissimas et convenientissimas eliget:
jam vero qui res tales assuevit contueri et perpendere, is non tantum
ad eum qui prae manibus est sermonem, sed ad alias etiam tracta-
tiones eandem vim retin‘ebit; quare simul et dicere et sentire recte
continget iis qui philosophIce et studiose ad eloquentiam incumbent.
Nam neque qui aliquibus suadere aliquid vult, negliget ipse virtu-
tem, sed longe plus his ei studebit, ut quam aequissimam apud
bonos cives existimationem obtineat. Quis enim nescit et sermones
videri veriores proborum quam eorum qui male audiunt, et argu-
menta plus posse quae ex vita consurgunt quam quae verbis suppe-
ditantur? ita ut quanto quis vehementius optat persuadere audito-
ribus, tanto magis conari debeat bonus esse et honestus vac bene
apud cives audire. Ac nemo vestrum putet alios quidem omnes
cognoscere quanti momenti sit ad persuadendum placere judicibus,
philosophos autem solos ignorare benevolentiae vim: nam multo
caeteris accuratius tum hoc sciunt, tum etiam probabilia et conje-
cturas et universum argumentorum genus eam solum partem juvare,
ad quam unumquodque eorum dictum sit, famam vero boni et 1107
nesti viri non tantum reddere, probabiliorem sermonem, sed hono-
rabiliores etiam actiones ejus qui hac opinione fruitur: qua de
re cordatis viris laborandum est magis quam de reliquis omnibus. Α

265³ 27. Quod igitur attinet ad studium praestandi eaeteris, quod
omnium probatu difficillimum a me dictum est, si quis existimat
alienorum fraudatores, deceptores, aut quovis alio modo maleficos
praestare caeteris, non recte sentit; nulli enim homines in tota vita
aut deteriore quam hi conditione sunt, aut pluribus in angustiis ver-
santur, aut probrosius vivunt, aut omnino infeliciores sunt: oportet
autem existimare et nunc praestare caeteris et praestituros in poste-
rum, apud deos quidem eos qui sunt pientissimi et in eorum cultu
diligentissimi, apud homines vero qui in eos quibuscum versantur
sunt benevolentissimi et qui prorsus egregii videntur. Atque haec
et ita revera se habent, et sic de iis loqui praestat: nunc enim adeo
inversa sunt multa et confusa in urbe, ut ne nominibus quidem ido-
neis utantur nonnulli, sed ea a nobilissimis facinoribus ad vilissima
studia transferant. Nam scurras qui subsannare et mimice agere
valent egregios appellant, quum contra opus esset eos qui virtute ex-
cellunt hanc obtinere appellationem ; et eos qui vitiis atque impro-
bitatibus dediti parva quidem assequuntur, malam autem famam ac-
quirunt, praestandi caeteris studiosos putant, non vero ita sentiunt de
sanctissimis et justissimis viris qui bonitate nedum improbitate cae—
teris praestant3 et eos qui necessaria negligunt, veterum autem so-

phistarum praestigiis delectantur, philosophari aiunt, contemnuntque
2 11

