4 ISOCRATIS

probis diffidendum, sic bonis habendam esse fidem ducito. Nemin
arcana tua credito, nisi res illas taceri aeque expediat etiam illis qui
audiunt, ac tibi dicenti. Jusjurandum si postulabitur, duabus de
causis dabis, vel ut temetipsum turpi crimine liberes, vel ut amicos
emagnis periculis eripias: pecuniae vero causa per nullum deum
jurabis, etiamsi liquido id facere possis; ne aliis perjurus aliis ava·
rus esse videaris. Amicitiam cum neminejungito, priusquam ex-
ploraveris quomodo prioribus amicis suerit usus: sperabis enim
:eum in te quoque fore talem, qualem erga illos se praebuerit.
Sensim amicitiam contrahito, contractam perpetuo conservare stu·
deto : nam subinde mutare familiaritates, aeque turpe est ac ami-
cum habere neminem. Neque cum damno mores amicorum peri-
clitare neque sodalium animos velis ignorare; quod ita facies, si
egere te simularis‚ non egens: communicato cum eis res non
arcanas, tanquam arcanas 3 nam et deceptus nihil detrimenti capies,
et voti compos factus mores eorum perspectiores habebis. Amicos
curn in vitae calamitate tum in periculorum societate cognosces:
nam ut aurum igni exploratur, sic amicorum fides rebus adversis
declaratur. Sic rectissime tractabis amicos, si non exspectes dum
te rogent, sed ultro, quum ternpus postulat, eis opem feras. Non
minus turpe ducas, superari beneficiis amicorum, quam vinci male—
ficiis inimicorum. Eos amicos proba, quibus non tantum mala tua
doleant, sed qui etiam bonis tuis non invideant: multi enim, ut
rebus amicorum adversis dolent, ita secundis invident. Absentium
amicorum mentionem fac apud praesentes, ut nec ipsos absentes
neglecturus esse videaris. In vestitu sac ornatum probes, luxum
repudies. Habet autem ornatus magnificentiam, luxus redundan-
tiam. Ama bonorum non ingentem cumulum, sed moderatum
fructum. Eos qui amplificandae rei student, quum partis uti ne-
sciant,contemnito : istis enirn idem fere accidit quod ei qui bonum
pararit equum,.non satis equitandi peritus. Da operam ut divitiae
et usui et fructui tibi sint. Sunt autem iis qui frui sciunt usui, iis
vero qui uti sciunt fructui. Rem familiarem duabus de causis magni
fac, tum ut magnam mulctam sufferre, tum ut bono amico ferre
opem in calamitate possis: quod autem ad caeteras vitae rationes
attinet, non supra modum eam, sed mediocriter amato. Iis quae
adsunt contentus esto: quaere tamen res meliores. Nemini cala-
mitatem exprobres: nam fortuna communis est, futuraque provideri
non possunt. Bonis benefacite: praeclarus enim thesaurus est
beneficium apud bonum virum collocatum. Si de malis bene mere—
beris, idem tibi usuveniet quod iis qui alienos canes pascunt: nam
et hi aeque allatrant eos qui dant quam quoslibet, et improbi non
minus eos qui bene de ipsis merentur quam eos qui eis nocent
laedunt. Assentatores non minus oderis quarn impostores: nam

