AEGINETICUS. 267

et quod a me destitutus non haberet quid *de suis rebus statueret.
A qua urbe quamvis mater abhorreret, quod pestilentem esse au-
dierat, et hospites suaderent ut ibi maneremus, tamen visum est
nobis morem illi gerendum esse· Post haec, quum primum Troeze-
nem venissemus, tales morbi nos invaserunt, qui me quidem paene
confecissent, sororem certe meam puellam annos xrv natam intra
dies x x x sepelii, et matrem non quinque diebus post. Quid vero
animi fuisse mihi censetis, quum res meae ita mutatae essent? qui
superiori tempore expers malorum vixeram, ac nuper et exsilii peri-
culum feceram et inquilinum apud alios agere et meis opibus carere
didiceram, matrem denique meam et sororem patria privatas vide-
bam et peregre ac apud alienos morientes. Quare nemo mihi jure
invidebit, si quid e Thrasylochi rebus commodi capio: narn dum illi
obsequens Troezene vivo, eas accepi clades quarum nunquam potero
oblivisci.

13. Jam ne illud quidem dicere poterunt, me rebus secundis
Thrasylochi haec omnia subiisse, atque eundem in calamitatibus
deseruisse: nam in illis ipsis evidentius etiam et certius declaravi
quanta eum benevolentia prosequerer. Quum enim AEginam se
habitatum contulisset ac in eum morbum incidisset quo periit, sic
eum curavi ut haud scio an quisquam alius alium, maximam quidem
temporis partem male affectum, ita tamen ut prodire in publicum
posset, sex autem menses perpetuos in lectulo decumbentem. Et
harum miseriarum quisquam cognatorum ejus particeps esse adeo
non voluit, ut nec inviserit quisquam, praeter matrem ejus et sororem,
quae auxerunt etiam meas molestias: narn aegrotae Troezene adve-
nientes, ipsae curatione indigebant. Ego tamen, quum alii ita se
gererent, eum non deserui nec defatigatus sum, sed cum unico
puero ejus curam egi: quem nec famulorum quisquam tolerare
poterat, tum natura satis asperum tum ex morbo longe morosiorem
factum. Quare non hoc mirum est, illos non mansisse, sed illud
potius, me curae morbi illius sufficere potuisse : qui et longo tempore
tabe laborabat et e lectulo se commovere non poterat, sic autem
cum eo agebatur ut nullum diem sine lacrymis ageremuS, sed sub·
inde commiseraremur et labores nostros et exsilium et solitudinem
nostram. Neque haec ullo tempore intermittebantur: nec enim
mihi uspiam discedere licebat aut eum negligere videri, quod mihi
multo acerbius erat quam mala caetera.

14. Velim equidem me posse vobis ostendere, qualis in eum
fuerim: quo facto vos arbitror neque vocem adversariorum toleratu—
ros. Nunc, quae in curatione difficillima et molestissima sunt et
labores acerbissimos maximamque sollicitudinem postulant, non satis
commode narrari possunt. Vos igitur considerate quantis vigiliis
et miseriis talis et tam diuturnus morbus sit curandus. Ego qui-

