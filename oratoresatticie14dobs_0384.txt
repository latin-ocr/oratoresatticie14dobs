37¹2 ISAEl

loco benevolentiam mutuam injicere, cum videas eos, qui tibi olim
inimici fuissent, carrissima sibi pignora tibi credere. Quicquid ejus
est, sive culpa penes Eupolin, sive penes Apollodorum fuit, sive ille
filium dare noluit ad uxoriam conditionem, sive hic oblatam recusa-
vit, mansit utique inter eos simultas, ut res ipsa docuit.

3. Verum de illorum quidem simultate satis mihi videor disse-
ruisse. Certus enim sum, vestrum quoque quotquot aetate sunt
provectiores meminisse adhuc actionum forensium quibus illi sese
mutuo exagitarunt: nani et magnitudo postulationum, et victoriae
fama qua Archedamus Eupolin perculit, quem multis atque tam lu—
culentis modis ut contra hiscere nequiret condemnavit, hominum
oculos convertit. Adoptatum autem me pro filio esse ab Apollodoro
adhuc salvo et valente scriptumque bonorum ejus heredem, codici÷
busque et gennetarum et phratorum inscriptum, accingor nunc ut
doceam. Quod facienti mihi ut aures praebeatis benignas mentemque
attentam, etiarn atque etiam rogo. Apollodoro filius erat, quem pa-
ter, ut par erat, et erudiebat et fovebat, sperans fore aliquando ut
ipse vita excedens eum heredem bonorum suorum post se relinque-
ret: verum ille filius anni proximi superioris mense Maemacterione
morbo decessit. lbi pater praesentis infortunii aegritudine depressus
et de affecta aetate sua desperans [ut alieniore a spe novae prolis
suscipiendae], non oblitus a quibus esset a principio beneficiis orna-
tus, ad matrem meam, sororem suam, quam plurimi faciebat, adiit
ab eaque petiit ut me sibi filium daret; et rogatis potitus ita festi-
navit negotium hoe peragere, ut statim me secum in domum suam
deduceret totamque suam rem familiarem mihi administrandam tra·
deret, quasi ipse jam defunctus hujusmodi curis et impar, ego vero
idoneus essem nihil non agere. Veniente tum Thargeliorum die
festo adducebat me ad gennetas et phratoras, et coram ara consti-
tuebat. Est autem illis in more positum, ut quicunque filium in
conventum eorum inducat sive ex ipso natum sive adoptatum (nam
promiscue id habent),is per sacra juret illum a se filium induci natum
ecive Attica et legitimo modo; tam in adoptato hoc, ut dixi, obser-
vatur quamin genuino: quae tametsi pater inducens egerit, illi nihi· ’
lominus tamen omnes et singuli in suffragia eunt; et ubi, qui indu-
ctus est, omnibus visus fuerit admittendus esse, tum demum, neque
citius, in communem codicem inscribitur. Tam diligenter et tam
severe illi jura sua tuentur. Phratores igitur Apollodori atque gen-
netae, haud immemores hujus legis penes se usitatae, et Apollodoro
haud diffidentes ipsumque me haud ignotum sibi habentes, sed certi
ex Apollodori sorore me natum, haud dubio suffragiorum consensu
decernunt omnes nomen meumincommuni codice scribendum, cum
ille solito more per sacra dejerasset. Hoc ego pacto ab Apollodoro
adhuc superstite et bene valente fui filius adoptatus, et in codice

