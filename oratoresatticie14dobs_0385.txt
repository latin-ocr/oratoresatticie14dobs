DE APOLLODORI HEREDITATE. 373

phratorum communi scriptus hoc titulo Thrasyllus Apollodori, ipso
coram adoptatore‚ legibus id fieri sinentibus. Quae ut constet a me
vera dici, cape tu haec testimonia.

TESTIMONIA.

4. Testes itaque haec ita quidem testati sunt, verum ipsi quoque
adversarii eadem testantur. Quibusnam autem aliis vos convenit
fidem magis habere quam testibus, et, si qui necessariorum, si non
verbis, at rebus tamen et factis perspicuis testentur, Apollodorum
ista recte legibusque convenienter egisse? Reliquit nempe Eupolis
duas filias, et hanc, quae adhuc superest materfamilias Pronapidis ’
et mecum super hae Apollodori patris mei hereditate contendit, et
aliam, quae olim cum adhuc superesset penes‘AEschinem Lusiensem
fuit‚jam vero vita defuncta filium reliquit jam ad virilem aetatem
adultum nomine Thrasybulum. Jemlex est hujus formulae: si qui
frater duarum sororum ex iisdem parentibus natus sine prole deces-
serit nulloque scripto testamento, tum eequis partibus hereditatem
ejus cernere sororemque alteram adhuc superstitem alteriusque vita
defunctae filium. Hoc legis edictum illos [Eupolidis filias, caeteros-
que cum illis facientes necessarios] haud fugit. Rebus enim gestis
testatum fecerunt legem illam sibi notam esse, eique se parere:
Eupolidis enim filius, Apollodorus item dictus, cum sine prole de-
cessisset, semissem substantiae ad quinque talenta valentis tulit
Thrasybulus. Unde patet filiabus et sororibus a jure civili partes
aequales bonorum a patribus et a fratribus relictorum attribui3 con·
sobrinorum autem de bonis, et quicunque alii extra cognationis gra-
dum modo dictum sunt, non aequales attribui partes hereditatum
foeminis, sed in hujusmodi causis conditionem marium meliorem
esse et a lege praehaberi conditioni foeminarum. Verba leges enim
haec sunt: potiores oportere mares esse e maribusque
natos, dummodo hi mares ex iisdem prognati sint e
quibu s foemininae [de hereditate eadem inter se contendentes],
etiamsi mares illi gradu consanguinitatis [ab heredi-
tatis relictae postremo domino] longius distent quarn foemi-
nae. Secundum hanc legem mulieri huic [Eupolidis filiae] ne ullam
quidem partem [hereditatis ab Apollodoro Thrasylli filio relictae]
petendi jus erat, Thrasybulus autem totam petere poterat, nisi ob-
'staret hoc, quod ego ab Apollodoro adoptatus sim, quam adoptatio-
nem Thrasybulus ratam habet. Nam neque ullam mihi unquam de
Apollodori hereditate movit controversiam neque eam in jure petiit,
sed omnia ab Apollodoro constituta bene se habere confessus est:
hi autem [patroni causae filiae Eupolidis] pro hac [filia Eupolidis]
qua sunt impudentia totam petere ausi sunt [hereditatem ab Apol-

