‘262 ISOCRATIS

autem ad manus ventum esset, ancilla occultata criminabantur
Cratinum caput illi contrivisse, atque ex eo vulnere mulierem di-
centes esse mortuam, diem ei dicunt rei capitalis in Palladio. Cra-
tinus istorum insidiis auditis interea quievit, ne mutato consilio
alias fraudes corrnniniscerentur, utque in re praesenti scelera eorum
deprehenderentur: proinde, quum istius affinis accusatoris partes
obiisset, iste autem pro testimonio affirmasset reapse mulierculam
esse mortuam, domum in qua illa occultabatur ingressi, vi abreptam
etin judicium adductam viventem omnibus iis qui aderant osten-
derunt. Itaque quum septingenti judices sederent, et quatuordecim
idem testimonium dixissent ac iste, ne unum quidem suffragi-um
tulit. Voca testes.

TESTES.

22. Quis igitur facinora istius satis acriter insectetur? quod
majus exemplum vel injustitiae vel calumniae vel improbitatis inve-
nietur? Sunt enim quaedam injuriae quae non omne ingenium nebu·
lonum aperiant, e talibus autem facinoribus tota vita delinquentium
facile perspicitur. Nam qui viventes testatur esse mortuos, quo is
facinore abstinebit? qui alienis in rebus ita improbus est, quid in
suis non auderet? An vero isti credendum pro se dicenti, quern in
aliorum gratiam pejerasse constat? Quis unquam falsi testimonii
evidentius est convictus? nam alios e verbis judicatis, istius vero
testimonii falsitatem judices viderunt. Iste igitur quum tantis cri·
minibus se obstrinxerit, tamen dicere audebit nos mentiri, in quo
perinde faciet ae si cui Phrynondas stellionatum objiceret, aut
Philorgus, qui Gorgonium surripuit, aliis sacrilegium exprobraret.
Quis vero minus rerum non factarum subornare testem dubitabit,
quam iste, qui ipse aliis falsum dicere testimonium audet?

23. Sed Callimachum saepe licebit accusare—hane enim vitae
suae rationem esse voluit ——‚ quod antem ad me attinet, caetera mu-
nera omnia missa facio, ejus vero, de quo mihi non modojure gra-
tiam habebitis‚ sed quo etiam testimonii loco de tota re uti queatis,
faciam mentionem. Nam quum nostra urbs classe in Hellesponto
amissa imperio privata esset, plurimis trierarchis ita praestiti, ut meam
navim cum paucis conservarim, atque inter illos paucos hoc pecu-
liare habui, quod ego solus nave in Piraeeum perducta in trierarchia
perseveravi; quum enim alii et publica munera cupide excuterent
et de praesenti statu desperarent, et factorum sumptuum poeniteret,
et reliqua dissimularent, putantes actum esse de republica, et pri-
vatis rationibus consulerent, ego longe alium animum habui, et,
quum fratri meo persuasissem ut mihi trierarchiae socius esset, nau-
tis de nostro mercedem numerantes, hostes vexavimus. Denique
quum Lysander capite sanxisset, ne quis frumentum ad vos adve-

