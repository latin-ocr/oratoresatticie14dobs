96 ISOCRATIS

32. Ad hunc modum non nunc primum, sed saepe jam et apud
multos, disserui. Nam in singulis aliis locis peculiari quodam genio
fructus et arbores et animantium innasci genera scio quae longe aliis
praestent: nostram autem tellurem viros gignere et educare posse,
tum ad artes tractandas et res gerendas et literas excolendas inge-
niosissimos, tum fortitudine et virtute praestantissimos. quue et
ex vetustis praeliis judicandum est, quae cum Amazonibus et Thra-
cibus et peloponnensibus universis commiserunt, et e periculis quae
bellis Persicis adierunt, in quibus et soli et Peloponnensibus sociis,
tum pedestribus tum navalibus pugnis, barbaris superatis praeter
caeteros fortitudinis laudem clarissimis facinoribus editis meruerunt.
Neque vero quicquam ejusmodi fecissent, nisi natura longe aliis prae-
stitissent.

33. Caeterum nemo putet ad nos qui nunc urbem tenemuslauda-
tionem hanc pertinere, longe aliter se res habet. Nam tales ora-
tiones ut iis laudi sunt qui se dignos virtute majorum praebuerunt,
sic ad eos accusandos valent qui nobilitati suae ignavia et flagitiis
labem aliquam adsperserunt. Id quod nos facimus: nec enim dis-
simulanda veritas est: quum enim talis nobis natura esset, eam non
conservavimus, sed in amentiam incidimus et tumultum et malarum
rerum cupiditatem. Verum si dicendo pergam res praesentes repre-
hendere et ea quae nunc geruntur accusare, vereor ne longius ab
instituto aberrem.

34. Ac de illis quidem rebus et ante diximus, et iterum dicemus:
nisi vobis persuasero ut talibus delictis modurn faciatis: de his autem
quae ab initio institui ubi pauca disseruero, locum dabo aliis si qui
praeterea dare consilium volent.

35. Nos si rempublicam ita geremus ut nunc fit, aliter fieri non
poterit quin consimilem ad modum et consultemus et belligeremus
et vivamus et fere omnia tum feramus tum faciamus,quae et imprae-
sentia et olim acciderunt: sin rempublicam mutaverimus, eadem
ratione consentaneum est, tales nostras quoque res fore, quales
majorum nostrorum fueruntÍ¾ ex eadem enim gubernandi ratione
actiones etiam semper aequales et consimiles exsistere necesse est.

36. Deliberandum itaque maximarum rerum contentione facta,
utrae nobis sint eligendae. Ac primurn videndum quomodo tum
Graeci tum barbari erga illam politiam affecti fuerint, et qui nunc
illorum animi sint erga nos: nec enim haee duo hominum genera
minimam partem conferunt ad felicitatem, si de nobis bene sen-
serint.

37. Graeci igitur sic illo tempore nostris magistratibus fidebant,
ut eorum plurimi ultro nostrae civitati se traderent: barbari vero
tanturn aberant ut se rebus Graecorum admiscerent, ut neque longis
navibus cis Phaselidem accederent, neque cum exercitu intra

