410 lSAEl

beatis. Jam vero, quibus in rebus interrogatus haud respondit,
testes nullos produxit, jusjurandum non dixit, legem nullam alle-
gavit, in iis sperat vos fidem sibi habituros aienti quae vult, vos qui
jurejurando spoponderitis e praecepto legum sententiam vos dictu-
ros, et sic e titulo εἰσαγγελίας hujus qua me denunciavit me con—
demnaturos: tam impurus tam flagitiosus et impudens homo est.
Ego contra ita me ut ille non geram, sed et cujas sim edam et quo
titulo mihi hereditas competat, et planum faciam non hunc solum-
modo puerum, sed universe quicunque alii hac de hereditate con-
tenderunt, eos extra propinquitatem cum Hagnia esse, ut vobis
ipsis confitendum sit me vera disputare. Verum ordinem rei gestae
a principio inde necesse est me enarrare; unde intelligetis et meam
curn Hagnia propinquitatem et his nullum esse jus hujus hereditatis
petendae.

3. Ego enim et Hagnias‚ judices, et Stratocles et Stratius, qui
Stratius avunculus Hagniae est, e consobrinis nati sumus: nam
patres nostri erant consobrini et patres eorum fuerant fratres.
Hagnias igitur, in procinctu stans cum nave ad legationem profi-
ciscendi ejusmodi in causa unde reip. emolumentum sperabatur,
non nobis genere proximis bona sua, si quid ei secius contingeret,
reliquit, sed pro filia sibi adoptabat sororis suae filiam3 sin autem
illa quoque a sinistro fato tolleretur, Glauconi bona sua delegabat,
qui frater ei erat uterinus: et haec in tabulis a se conscriptis ita
constituebat. Tempore interjecto post vita excedit Eubulides‚ nec
non puella ab Hagnia in filiae locum adoptata3 et sic e praescripto
testamenti hereditatem adibat Glauco. Nos vero nondum cense-
bamus adversus illud testamentum nobis esse super illa hereditate
contendendum, sed putabamus testatoris voluntatem debere ratam
esse. Constitutioni ejus itaque inhaesimus atque acquievimus.
Eubulidis autem filia una curn aliis causam cum ea communem
facientibus hereditatem a judicibus petit, atque auffert victis iliis
qui eam ex jure testamenti petierant, quanquam extra propinqui-
tatem erat; verum sperabat illa—ut videtur—nos secum litem
haud esse exorsuros, qui adversus testamentum nil essemus moliti. ,
Nos autem, ego et Stratius et Stratocles, quia semel patefactus erat
nunc locus proximis propinquis super hereditate injure contendendi,
parabamus nos omnes ad petendum: priusquam vero sortitiones
fierent, moriebantur Stratius et Stratocles, et sic relinquebar ego
solus superstes e gente consobrinorum Hagniae a parte paterna;
nam avus meus paternus frater fuerat patris Hagniae, et sic soli
mihi facta est legitima hujus hereditatis petitio, caeteris omnibus,
quibus ex titulo consanguinitatis par erat jus petendi, vita defunctis.
Quod autem mihi, quidem titulus ἀγχιστείας seu propinquitatis et
per illum titulum jus hereditatem petendi competat, minus autem

