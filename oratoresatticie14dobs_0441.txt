CONTRA DEMOSTHENEM. 429

Aristidem et Themistoclem, qui moenia civitatis erexerunt et tributa
in arcem retulerunt quae Graeci sponte et volentes conferebant:
sed ea quae paulum supra nostram aetatem a Cephalo oratore gesta
sunt et Thrasone Erchiensi et Helio Phormisio atque aliis viris
praestantibus, quorum etiamnum quidam in vivis sunt. Nam horum
alii, cum Cadmea praesidio Laconico teneretur, auxiliati exsulibus
Thebas revertentibus suis periculis urbem finitimam et longo jam
tempore servientem liberarunt, alii persuaserunt nostris majoribus
ut expeditionem susciperent, senatusconsulto a Cephalo facto, qui
non perterritus Lacedaemoniorum potentia, neque ratione habita
incerti expeditionum eventus et periculosae pro republica decer-
nendi aleae, jussit Athenienses suppetias ire exsulibus qui Thebas
occuparant: egressis igitur illuc patribus vestris intra paucos dies
Laconici praesidii dux ejectus est, Thebanis libertas restituta, urbs
vestra rem gessit majoribus dignam. Illi fuerunt Athenienses, illi
fuerunt digni vobis et populo senatores atque duces: non medius
fidius istiusmodi vulpeculae, qui cum pro utilitate reipublicae neque
egerint neque acturi sint quicquam, sed securitati suae consulant
atque undique argentum faciant, remque publicam sese ipsis reddi-
derint obscuriorem, nunc acceptae contra vos pecuniae comperti vos
decipiunt, atque his rebus gestis suam avaritiam laudi ac praesidio
sibi esse oportere censent. Quos quidem occidi oportet ex ipsorum
decreto, cum olim talia perpetrarint.

7. Non pudet vos existimare, Athenienses, ex solis verbis nostris
judicium esse de Demosthene faciendum? Non scitis ipsi eum esse
captatorem munerum et peculatorem et amicorum proditorem, et
urbe indignum tum ipsum turn fortunam ejus exstitisse? De qui-
bus iste decretis, de quibus legibus, nummos non accepit? Sunt
quidam in praetorio qui in trecentorum numero fuerant, curn legem
ferret trierarchicam? Non dicetis assessoribus vestris ut tribus
talentis acceptis eam transcripserit et reconcinnarit singulis concio-
nibus, atque alia vendiderit accepto pretio, alia cum vendidisset
non confirmarit? Dicite mihi per Deos, num putetis eum Diphilo
gratis victum in Curia decrevisse, et statuam in foro collocandam 2
aut vobis auctorem fuisse donandae civitatis Chariphilo, Phidoui,
Pamphilo, Philippo, atque iterum Epigeni et Cononi mensariis?
aut aereae statuae in foro erigendae Birisadi Satyroque et Gorgippo
odiosissimis tyrannis? a quibus ei quotannis mille frumenti modii
mittuntur, qui statim se nullum habere confugium dicet? aut Tau-
rosthenem fecisse Atheniensem, qui et cives suos servitute oppressit,
et totam Euboeam Philippo cum fratre suo Callia prodidit? quem
leges agrum Atheniensium ingredi non patiuntur: aut eadem
teneri poena jubent qua eum, qui a senatu Areopagitico actus in
exsilium in urbem revertitur. Et hunc popularis iste homo vestrum

