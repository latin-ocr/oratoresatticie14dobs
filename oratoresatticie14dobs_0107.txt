AREOPAGITICA. 95

ccccc-cives indicta causa occiderunt, inque Piraeeum amplius quin-
que millia fugere coegerunt: hi autem consecuti victoriam et armis
recuperata patria, non nisi nocentissimis e medio sublatis, suas con-
troversias ea moderatione animorum et, aequitate composuerunt, ut
qui caeteros ejecerant aequali jure cum iis viverent qui sese ipsi re-
stituissent.

28. Illud certe maximum est et pulcherrimum aequitatis et man-
suetudinis populi argumentum: nam iis qui in urbe remanserant ta-
lenta c a Lacedaemoniis ad eos obsidendos qui Piraeeum occuparant
mutuatis, indicta de reddenda pecunia concione, quum multi aequum
esse dicerent ut Lacedaemoniis satisfacerent non ii qui obsidionem
tolerassent sed qui mutuo sumpsissent, populus ut communiter ab
omnibus solutio fieret decrevit. Enimvero quum his animis essent,
in tantam nos concordiam redegerunt et sic rempublicam auxerunt,
ut Lacedaemonii, qui in oligarchia singulis fere diebus nobis aliquid
imperabant, in democratia supplices orarent ne se [a Thebanis]
funditus exscindi'pateremur. Ad summam utrisque hoc proposi-
tum, hoc constitutum ac deliberatum fuit3 ut alteri civibus impe-
rare, hostibus servire vellent, alteri aliis imperare, cum civibus pari
et aequo jure vivere studerent.

29. Haec duabus de causis recensui, primum ut ostenderem me
nec oligarchiae nec ullius injustae praerogativae suasorem esse, sed
rempublicam justam et modestam desiderare3 deinde ut perspice-
retur et male constitutas democratias pauciores gignere calamitates,
et eas quae bene administrantur hoc ipso excellere quod et justiores
sint et humaniores et civibus jucundiores.

30. Sed aliquis fortasse mirabitur, quid in mentem mihi venerit,
qui vobis auctor esse non dubitem ejus reipub. quae tanta et tam
praeclara fecerit mutandae, alias tantopere democratiam laudem, alias
temere mutata rursum sententia praesentem statum increpem et re-
prehendam.

31. Ego vero etiam privatos homines, qui panca recte agunt, in
multis delinquunt, accuso et deteriores existimo quam deceat: eos
item, qui ex integerrimis viris nati hominibus nequissimis et impro-
bissimis paulo quidem probiores sunt, sed a virtute parentum longe
degenerarunt, vitupero, eosque monitos velim ut tales praebere se
desisterent. Idem et de statu publico sentio: opinor enim nullam
nobis causam esse cur superbiamus et praeclare nobiscum agi pute-
mus, si paulo major sit apud nos legum reverentia quam apud ho-
mines illos nefarios et insanos, sed indignari potius ac aegre ferre
debemus nos majoribus nostris csse deteriores: nec enim curu tri-
ginta tyrannorum improbitate, sed cum horum virtute certandum

nobis est, praesertim quum bonitate universis mortalibus nos deceat
antecellere.

