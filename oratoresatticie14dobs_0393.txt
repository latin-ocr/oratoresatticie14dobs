DE CIRONIS HEREDITATE. 381

mina nos conjiciat, ipse autem sibi bona illa propria habeat teneat-
que neque eorum quicquam reddat, si possit orationis suae praestigiis
hoc consequi ut vos decipiamini. Fraudes itaque tam turpes liis
machinantibus totam vos rem ex ordine doceri convenit, quo vos,
nullam partem rei gestae ignorantes, sed cunctam probe tenentes,
sic demum de ea pronuncietis. Quodsi ergo alii cuipiam causae a
vobis dijudicandae animum adjicitis, etiam huic, quaeso, attendite,
qua par etiam est. Judicia quanquam hac in urbe multa multis de
causis agitantur, nulli tamen unquam fuerunt homines his hominibus
impudentiores, quos constat legumque severitatem vestramque au-
ctoritatem tam parvi fecisse, ut nullos alios magis. Arduum qui-
dem est, judices, hominem usus forensis prorsus imperitum adver-
sus apparatum causationum et subterfugiorum vafre excogitatorum
et e longinquo comparatorum et adversus testes falsa confirmare
paratos in certamen descendere: verumtamen multa pascor spe
fore ut oequum jus a vobis in hoc foro vestro obtineam, eoque sic
saltim tolerabiliter dicam ut aequa et vera dixisse videar, nisi tale
quid interveniat quod metuo ne nunc quoque eveniat. Quapropter
vos rogo, judices, ut hanc orationem meam benevolis auribus acci-
pere, atque, si qua laesus injuria fuisse vobis visus fuero, mibi suc-
currere meumque jus vindicare velitis quatenus par est.

2. Primum itaque docebo hoc, matrem meam Cironis esse legiti-
mam filiam, partim famam rerum olim gestarum nostraque memoria
antiquiorum allegando sermonibus hominum atque testium affirma-
tionibus traditam; partim testes producendo rerum earum, quae sunt
ejusmodi ut adhuc teneri memoria queant, gnaros, et qui iis dum
· gererentur interfuere3 praeterea quoque colligendo ex indiciis quo-
rum fides ipsa testium fide est potior: quae omnia ubi plana dedero
atque extra controversiam posita, tum accedam ad docendum he-
reditatem Cironis mihi magis quam huic competere. Unde igitur
illi disputationem hac de causa ipsi exorsi sunt, illinc ego quoque
principium faciam vos si potero docendi.

3. Avus nempe meus, o judiceS, Ciron aviam in matrimonium
duxit, consobrinam suam, quae, cum matrem meam illi peperisset,
anno aetatis trigesimo [aut, post triennium in conjugio exactum]
vivis excessit: avus itaque, cui praeter unicam illam filiam alii nulli
liberi essent, animo ad secundas nuptias adjecto domum duxit Dio-
clis hujus sororem, unde duo mares ipsi nati sunt. Sub hujus se-
cundae uxoris oculis avus filiam suam [matrem meam] educavit una
cum maribus ex illa secunda uxore natis: et ad nubiles annos pro-
vectam, superstitibus adhuc ejus fratribus, nuptui elocavit Nausi-
meni Cholargensi cum dote viginti quinque minarum, partim in nu-
merata pecunia partim in veste muliebri et mundo aureo pecunia
aestimato. Triennio aut quadriennio post moritur Nausimenes e

