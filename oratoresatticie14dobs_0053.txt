PANEGYRICUS. 41

essent, ab iis utrosque nostrum maximae insaniae reos actum iri arbi—
tror, qui ob res adeo minutas periculose dimicemus, quum secure
tenere multa possemus, et nostrum agrum ipsi populemur, Asia qua
<frui liceret neglecta. Regi certe Persarum nihil perinde curae est
atque illud, quonam pacto efficiat ut intestinis bellis inter nos con-
flictari nunquam desinamus3 nos vero tantum abest utullas ejus res
conturbemus aut seditionem in regno illius excitemus, ut etiam for-
tuito coortos tumultus consopire studeamus, qui exercituum Cyprio·
rum altero eum uti alterum obsidere sinamus, quum uterque sit e
Graecia collectus. Nam et qui defecerunt amicitia nobiscum sunt
conjuncti et fidei Lacedaemoniorum se committunt, et Tiribazi mi-
lites et praestantissimi quique peditum ex his locis illuc venerunt, et
classis maxima pars ex Ionia secuta est, qui quidem conjunctis viri-
bus Asiam vastare longe mallent quam inter sese ob res exiguas
belligerari. Quorum nos nullam rationem habemus, sed dum de
Cycladibus insulis rixamur, adeo temere barbaro tantam urbium
multitudinem tradidimus et tam ingentes exercitus. Itaque ille alia
tenet, aliis imminet, aliis insidiatur, nobis omnibus jure contemptis.
Id enim assecutus est quod majorum ejus nemo unquam: nam et
nos et Lacedaemonii Asiam regis esse confessi sumus, qui quidem
Graecas urbes sic in potestatem suscepit, ut alias demoliatur, in aliis
arces exstruat. Atque haec onmia facta sunt nostra amentia, non
ejus potentia.

38. Etsi autem quidam regiarum opum magnitudinem admirantur,
et bellum cum eo fore difficillimum dictitant, atque recensent quantas
inter Graecos mutationes effecerit. Ego tamen istos non tam ex-
pedire quam accelerare expeditionem arbitror: nam si nobis omni-
bus consentientibus ipse turbis agitatus non facile oppugnari poterit,
illud haud dubie tempus valde metuendum erit, quum res barbaro-
rum pacatae concordesque ipsi fuerint, nos vero uti nunc hostilibus
inter nos animis fuerimus. Etsi autem meam illi sententiam con-
firmant : tamen ne sic quidem recte illius potentiam aestimant. Nam
si demonstrarent eum antehac aliquando urbem simul utramque
superasse, non injuria nunc etiam terrere nos conarentur: si vero
nunquam id factum est, sed, dum nos et Lacedaemonii digladiamur,
cum alterutris conjunctus opes eorum florentiores reddidit, nullum
hoc signum est potentiae illius. Saepe enim hujusmodi temporibus
exiguae vires multum momenti habuerunt : nam et de Chiis possim
dicere, cum utris illi feceriut eos iu mari fuisse potentiores.

39. Verum non ex eo spectandae regis opes sunt, quando cum
alterutris se conjunxit, sed inde quum ipse per se bellum gessit. Ac
primum AEgyptus quum defecisset, quid contra illos effecit qui eam
tenebant? Annon bellum maximoe iuter Persas auctoritatis viris,
Abrocomae et Tithraustae et Pharnabazo, mandavit? Hi vero bello

G

