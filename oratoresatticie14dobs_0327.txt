DE MENECLIS HEREDITATE. 315

Proinde nos allocutus est, et aequum dixit sibi videri, quum forte
fortuna nullos ex sorore nostra liberos procreasset, ex hac familia
filium adsciscere, unde prolem naturaliter habuisse voluisset: cui-
cunque ergo, inquit, vestrum duum conditio placet,
mihimet ipsum adoptare volo. His auditis, quia omnibus
nos praetulerat, frater meus sermonem ejus collaudavit, et fassus est
aetati ejus et praesenti orbitati opus esse ut comitem habeat, qui ei
ministraret inque urbe versaretur: mihi itaque, inquit, necesse
est ut domo absim, id quod notum tibi; hic vero frater
meus (me dicens) res tuasque measque curabit, si eum
adoptatum iveris. Atque Menecles verba ejus approbavit, meque
hac ratione sibi filium adscivit.

5. Quod igitur secundum leges inita est adoptatio, de hoc vos
certos factos cupio. Proinde legem recita, quae jubet cuivis licere
de fortunis suis disponere, ea conditione ut nullam prolem mascu-
linam legitime quaesitam habeat. Etenim legislator, viri, sic lege
sanxit, quippe qui compertum haberet, hunc solum esse orbitatis
receptum, hanc eorum qui liberis carerent vitae consolationem , licere
scilicet, quos vellent adoptare. Idcirco, quum ei orbitate laboranti
facultatem filium adsciscendi leges impertissent, me adoptavit,
nonin testamento, viri, legans, moribundus, sicut nescio qui civium,
neque plane aegrotans, sed corpore sano, sana mente, animo sano,
me ceu filium adoptatum hisce praesentibus apud phratoras intro-
duxit, meque in album demotarumque et orgeonum inscribi curavit.
Atque hi quidem tunc temporiS ei quasi deliro nihil oblocuti sunt:
quanquam multo fuisset honestius eum vivum precibus permovisse,
si quid voluissent, quam mortuum dehonestare ejusque familiam
desolatum ire. Supervixit enim non unum alterumve, sed tres et
viginti annos; perque tempus tam productum sacti eum non
poenituit‚ propterea quod res omnibus in confessum venit, eum
nempe rectum consilium iniisse. Vera autem vobis ut constet haec
esse quae dico, testes sistam phratores et demotas {et orgeones,
qui adoptationi intererant; utque filiurn adsciscere appareat licuisse,
scriba vobis ipsam recitabit legem, secundum quam adoptatio facta
est. Proinde mihi recites testimonia haecce et legem.

TESTIMONIA. LEX.

6. Ipsamet lex adeo declarat, quod, quern vellet, Menecli licebat
adoptare; quodque filium adscivit, phratoresque demotaeque et or·
geones testificati sunt: quapropter testem vera protestatum esse,
luculenter, Ο viri, a nobis demonstratum est, hique ne verbum
quidem habent quod adoptationi obloquantur. Quo facto conjugem
mibi prospiciebat Menegles, meque connubiojungi hortabatur3 at-
que ego filiam Philonidae uxorem duxi. Is nimirum de me eam

