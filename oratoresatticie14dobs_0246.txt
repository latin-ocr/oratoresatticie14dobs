234 ISOCR ATls

illos qui ea didicerunt atque exercuerunt quibus et suam privatam
domum et remp. bene administrarent, quarum rerum scilicet gratia
et laborandum et philosophandum et omnia agendum est. A quibus
vos multo abhinc tempore adolescentes avertitis, dum institutionem
hanc calumniantibus aures praebetis. Jamque effecistis ut horum
modestissimi in compotationibus et conventiculis et desidia et lusi-
bus aetatem ducant, quia neglexistis scilicet curare qua ratione me-
liores evaderent; jam ii qui pejore natura sunt, in iis incontinentiis
totos dies agunt, in quibus antea ne servus quidem paullo modestior
versari ausus esset: ac eorum alii ad Enneacrunum vinum refrige-
rant, alii in cauponis potant, alii in lustris alea ludunt, multi in tibi-
cinarum ludis tempus terunt. Atque illos quidem qui juvenes ad
haec impellunt, nemo eorum qui curam hujus aetatis se gerere dicunt
ad vos detulit: nobis autem et malum infertur, quibus par esset
gratiam haberi, si nullo alio nomine, certe quia auditores nostros ab
hujusmodivitae genere deterremus. Ita porro iniquum est in omnes
sycophantarum geum, ut eos quidem qui viginti atque etiam triginta
minis meretrices redimunt, quae reliquam quoque domum simul pro-
fligaturae sunt, adeo non objurgent ut et gratulentur eorum inconti-
nentiis3 eos vero, qui quantulumcumque pecuniae in propriam insti-
tutionem impendunt, corrumpi dicant. Verum quinam iniquius hac
accusatione petantur, quam hi qui in tali aetatis flore spreverunt eas
voluptates, quas aequalium plurimi appetunt? quum autem in eorum
potestate esset desidere sine ullis impensis, laborare maluerunt cum
dispendio: jamque vix e pueris egressi ea sciebant quae multi e senio-
ribus ignorant; oportere nimirum eum qui bene ac decenter mode-
rari aetatem ac vitae pulcrum initium facere velit, sibi primum quam
aliis curam impendere, neque praemature quaerere ut aliis praesit an-
tequam suae ipsius mentis rectorem sit passus, neque tam gaudere
et exsultare reliquis bonis quam iis quae in animo per institutionem
gignuntur. Jam qui hac sunt mente, quid ni laudentur ac optimi
et continentissimi inter coaetaneos habeantur, nedum vituperentur?
Miror autem, si qui eos qui natura sunt eloquentes beatos praedicant,
tanquam bonum quid pulcrumque sortitos, illos autem qui tales
fieri volunt conviciis lacessunt quasi iniquae et vitiosae institutionis
studiosos. Jam vero quaenam res natura sua bona, si studio ea
comparetur, turpis aut mala fiat? Nihil ejusmodi reperiemus, immo
aliis in rebus eos qui industria sua bonum aliquod consequi potue-
runt, luculentius laudamus quam eos qui id a majoribus receperunt.
Nec injuria: expedit enim cum in caeteris rebus, tum maxime in
eloquentia, non fortunam sed curam celebrari. Qui enim a natura
et fortuna sunt eloquentes, non optimum sibi proponunt, sed ut
sunt comparati, ita uti oratione solent: qui autem philosophia et
studio vim lianc consecuti sunt, nihil non meditate dicentes, minus

