DINARCHI
CONTRA PHILOCLEM.

l. Qum per deos immortales de hujusmodi homine dicere con-
venit, vel quomodo in improbitatem istius inquiritis? qui non semel
sed tertio convictus ab Areopagi senatu—uti novistis omnes et
nunc in populo intellexistis —, mentitusque universorum Athe-
niensium totiusque circumfusae multitudinis, adversarium Harpalum
quominus in Piraeeum navibus appelleret se prohibiturum asseve-
rans, militum praefectus in Munychiam navaliaque a vobis desi-
gnatuS‚ et dona contra vos omnes et regionem et uxores liberosque
accipere praesumpsit, abjuratusque inter mensam et sedile quod
juraverat juramentum3 decretumque contra seipsum conscribens,
et morte condemnans si auri quippiam ejus quod in provinciam
Harpalus advexerat suscepisset, vestrum in conspectum convictum
sese illisque omnibus obnoxium effectum dare non dubitavit, seque
ipsum ostendere, non justitia fretus —quid enim illi cum justitia?
—sed audacia et impudentia, qua prius quidem usus jura civitatis
vosque parvipendens aurum accipere dignatus est, nunc vero quasi
nihil eorum perpetrasset pro se dicturus advenit: adeo socordiam
vestram nihili aestimat. Et communis quidem urbis lex, si quis
adversario civium spondens aliquid transgrediatur, eum injustitiae
obnoxium esse jubet: hic vero omnes Athenienses decipiens, et
auctoritatem fidemque prodens quam apud vos indignus collegit,
omnia denique in civitate evertens, ille ad defensionem proponen-
dam adveniet de quaestione contra eum adornata? Ego vero, viri,

verum dicere si conveniat—ut certe convenit—‚ non praejudicia -

discutienda censeo, utrumne vera sint an falsa quae contra Philo-
clem facta; sed de supplicio in decreto conscripto disceptare vos
oportet, an auro mulctare conveniat talia tam injuste contra civi-
tatem perpetrantem, vel morti addicentes, uti ille in decreto contra
se sanxit, facultatem ex talibus sordibus collectam fisco addicere.
2. Anne nunc primum improbum illum per istud aurum factum
esse arbitramini, vel nunc primum contra vos munerum largitiones
admisisse? Non ita est, sed talis pridem cum esset ignotus vobis
fuit, et belle egistis, quia non in majoribus occasionibus mentis
ipsius turpitudinem audiebatis: etenim deterius homine nihil est

