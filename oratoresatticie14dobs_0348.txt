:336 {SA-31 DF. PYltliul HEREDITATE.

post a quonam Nicodemus dotem pro sorore datam sponsamve recu-
perarit post excessum ejus, cui se ait illam spopondisse: aut, si
dotem cum reposceret recuperare minus potuerit, quamnam intra
viginti annos actionem in eum intenderit qui Pyrrhi hereditatem
tam longinquo ternpore possedit, sive ita ut pro dote posceret ali-
menta ejus foeminae quam rite ait desponsam fuisse, sive ut dotem
ipsam reposceret: praeterea doceto Nicodemus‚ num alii cuipiam
sororem suam desponderit sive ante praetensam illam ejus cum
Pyrrho desponsionem sive etiam post, item num ab illa muliere,
praeter istam de qua nunc agitur filiam, adhuc alii quoque liberi
aliis, si qui tales suut, legitime nati fuerint. Haec vobis ex illo per-
contanda esse existimate, neque obliviscimini de victima nuptiali in
phratoras illata interrogare. Argumentum enim hoc est non levis-
simum adversus hujus [Nicodemi] testimonium. Planum enim est
atque perspicuum, si Pyrrhus induci potuerit ut mulierem hanc pro
uxore legitima sibi sineret desponderi, passurum quoque eum fuisse
se adduci ut pro ea victimam nuptialem in phratoras inferret, item
ut filiam,quae ex illa muliere ipsi nata proditur, in eosdem phratoras
induceret pro filia sibi legitime nata: denique, cum substantiam tria
talenta valentem haberet, si Pyrrhus revera mulierem illam pro
legitima uxore domi suae habuisset, ejus nomine, ut matrisfamilias,
matronas phratorum in Thesmophoriis epulis genialibus excipere
aliaque nonnulla in demo [seu municipio] suo peragere et fungi
munia debuisset, quae vetusto ritu pro matrefamilias a marito, prae-
sertim e re tam ampla et lauta, peragi et praestari debebant. Atqui
horum omnium nihil factum est, de quo inter omnes constat.
Phratores jam testimonium dixerunt. Accipitejam testimonia de—
metarum quoque qui Pyrrho quondam suerunt.

TESTIMONIUM.

