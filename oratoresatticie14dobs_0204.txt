192 ISOCRATIS

terunt, sed idem hoc illis etiam objicere poterunt. Quare cogitan-
dum est, et providendum ne istorum insolentia multos quijam Lace-
daemoniorum imperium oderunt reconciliet, atque efficiat ut suam
salutem in illorum societate positam arbitrentur.

9. Recordamini porro vos proximum suscepisse bellum non pro-
pter vestram aut sociorum libertatem — ornnes enirn eam habebatis
——, sed eorum causa quibus contra jusjurandum et foedus libertas
erepta erat. Acerbissimum igitur fuerit, si eas urbes, quas Lace-
’ daemoniis servire iniquum putastis, nunc a Thebanis everti patie-
mini, qui vestram clementiam adeo non imitantur, ut, quod omnium
miserrimum habetur, bello capi, illud ipsum ab hac urbe nos per-
pessos esse praestitisset quam istos vicinos habuisse: nam quorum
vos urbes vi expugnastis, hi, mox praefecto Laconico et servitute a
se repulsa, nunc concilii par jus et libertatem receperunt3 qui autem
prope istos habitant, hi partim nihilo minus quam aerc empta man-
cipia serviunt, partim isti prius eos exagitare non desinent quam
eodem modo quo nos tractarint. Ac Lacedaemonios quidem accu-
sant ob Cadmeam occupatam et praesidia urbibus imposita, ipsi
autem se nihil grave committere putant, qui non praesidia impo-
nunt, sed aliorum moenia subruunt, alios funditus perdunt, tantaque
sunt impudentia [et improbitate], ut suae salutis curam haberi ab
omuibus sociis postulent, quum alios servitute opprimendi pote-
statem sibi arrogent. Quis igitur non oderit cupiditatem istorum,
qui et dominari student imbecillioribus, etcum potentioribus aequum
jus affectant? et vestrae quidem urbi agrum ab Oropiis datum invi-
dent, ipsi autem alienum vi partiuntur?

10. Neque hac improbitate contenti se propter communem socio-
rum utilitatem haec egisse dictitant. Quum autem hic concilium sit
et vestra urbs prudentius quarn Thebana deliberare possit, eos non
huc venire ad purganda sua facta, sed, priusquam hujusmodi quic-
quam agerent, ad vos consilii capiendi causa profectos esse de-
cuisset. Nunc ubi nostras opes ipsi privatim diripuerunt, adve-
niunt crimen cum omnibus sociis communicaturi. Quod vos, si-
sapitis, non admittetis: longe enim honestius est eos ad vestram
sanctitatem imitandam cogi, quam persuaderi vobis ut participes
sitis injuriarum quas illi faciunt, qui nihil decernunt quod cum judi-
ciis aliorum consentiat. Inter omnes enim constare arbitror pru-
dentium hominum esse munus dare operam ut etin bello quovis modo
sint hostibus superiores, et pace constituta nihil pluris faciant foede-
ribus etjurejurando. Isti autem tum in omnibus legationibus nihil
nisi libertatem, nisi leges singulis usitatas jactabant: postquam vero
impunitatem sibi faciendi quicquid libeat datam esse censent, ne-
glectis caeteris omnibus privata compendia et violentiam' suam de-
fendere audent, ac dicere quod Thebani nostras fortunas occu-

