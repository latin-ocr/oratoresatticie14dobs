DE PERMUTATIONE. 219

paratione judicium fiat, et qui parem in arte vim habent, consimili
quoque peculio instructi putentur. Si vos igitur aequabitis me vel
ei qui plurima lucratus est meque eodem quo illum loco colloca-
bitis, neque vos omnino inconsiderate de his conjicere videbimini,
neque nos deprehendemur sive ea quae ad urbem spectant sive
quae ad nos ipsos male procurasse余 sed paucioribus impensis vitam
tolerasse, quam quas in publica ministeria fecimus. Jam qui par-
ciores sunt in privatis quam in publicis, jure ac merito laudandi
sunt.

26.* 10. Haec dum loquor subit animum cogitatio, quam urbis
status deterior sit factus, quamque hodierni cives a prioribus mente
ac judicio differant. Nam cum ego puer eram, tutum adeo atque
honorificum putabatur ditem esse, ut tantum non cuncti simularent
se majores veris facultates habere, quippe qui vellent in hujus
gloriae partem venire: nunc autem quod dites non simus apologia
probandum est, ac porro videndum si qua ratione salvi esse possi-
mus. Nam periculosius est videri divites quam aperte maleficos:
hi enim vel consequuntur veniam vel leviter mulctantur, illi funditus
pereunt余 ac plures reperiemus a suis facultatibus excidisse, quam
improbos poenas dedisse. Sed quid opus est de publicis dicere?
Ego ipse enim non parum in meis studiis falsus sum propter
hanc opinionem conversionem. Cum enim ego coepi rebus meis
mederi, arnissis in bello contra Laeedaemonios cunctis facultatibus
meis, ex quibus pater tum urbi se utilem exhibuerat, tum nos ita
studiose educaverat ut ego tunc clarior et notior inter aequales et
condiscipulos essem quam nunc inter cives余 cum igitur, inquam,
coepi aliquorum esse magister, putabam, si possem plura mihi vin-
dicare atque asserere quam artis socii, utrumque de me existimatum
iri, et sapientia nimirum excellere et honestius vixisse caeteris. At
plane contrarium mihi contigit. Si enim homo ineptus evasissem
nec quicquam acquisivissem, nemo mihi molestiam exhibuisset, sed
etiamsi aperte fuissem improbus, a sycophantis certe securus vixis-
sem: nunc vero pro gloria quam exspectabam, lites et pericula et
invidiae et criminationes contigerunt. Hoc enim nunc civitas gau-
det, bonos nimirum affligere atque deprimere, improbis autem dare
copiam dicendi agendique quidquid libuerit, ita ut etiam Lysimachus,
qui statuit e sycophantia vivere semperque aliquem civem vexare,
ad me accusandum in concionem adscenderit余 ego autem qui in
neminem unquam peccavi atque a stipendiis in patria percipiendis
abstinui, ab extraneis vero qui se beneficiis a me affectos putabant
emolumenta comparavi, quasi impia fecerim in hoc discrimen con-
jectus sum. Atqui par est eos qui sapiunt orare Deos ut quam-
plurimis civibus haec insit facultas, ob quam muneribus ab extraneis
ditati utiles se, uti ego, civitati essent praestituri. Jam quum multa

