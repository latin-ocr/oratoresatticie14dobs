DE PYRRHI HEREDITATE. 335

eandam, filiorumque ex illo matrimonio exstiturorum aliquis, qui-
cunque tandem, in nomen gentemque suam adoptaretur et in domum
suam induceretur. Constat enim eum, si filiam heredem reliquis-
set, certissime cognitum atque perspectum habuisse alterutrum
horum esse eventurum, ut aut nostrum, qui cognatione sumus pro-
ximi, quisquam filiam illam suam uxorem haberet una cum heredi-
tate sibi ajudicibus adjudicatam, aut, si nostrum quisquam eam in
matrimonium ducere recusaret, ut horum saltim avunculorum suo-
rum alter, qui nunc [Nicodemo et Xenocli] testimonia praestant, aut
certe reliquorum cognatorum quisquam pari modo, petita in jure et
impetrata universa hereditate, eam quoque uxorem haberet. Haec
ille perfecturus erat, si filiam in phratoras induxisset fratremque
meum pro filio haud adoptasset: eo autem quod contra fecit, hoc est,
quod fratrem meum adoptavit, illam vero in phratoras non induxit,
hanc quidem pro spuria, id quod eum decebat quoque facere, fra-
trem vero meum heredem bonorum suorum declaravit. Quod
autem avunculus noster neque victimam nuptialem intulerit [h.e.
quod matronas phratriae suae, nomine nuptae suae, Nicodemi sororis,
convivio non exceperit], neque filiam ex illa praetensa uxore natam
in phratoras induxerit, quam hi aiunt ei legitime natam esse, quan-
quam apud phratoras illius obtinet hic ritus ab ipsis sancitus, ut
liberi nulli habeantur legitimi nisi hi quos pater ipse apud se [phra-
toras] introduxerit, his de rebus ut vobis constet, recitabit vobis hic
[scriba] testimonium phratorum qui olim avunculo nostro fuerunt.
Recita tu: tu autem inhibe aquam.

TESTIMONIUM.

Cape hoc quoque testimonium, docens illud, ab avunculo fratrem
meum adoptatum esse.

TESTIMONIUM.

12. Vosne jam, judices, testimonio falso Nicodemi majorem
fidem, quam avunculi nostri extestimoniis‚ qui post fata etiam supre-
ma tamen adhuc non minus quam si superesset per facta de volun·
tate sua testatur, habebitis? et eritne jam quisquam qui persuadere
vobis conetur, quae mulier volenti cuique communis fuerit atque
patuerit, eam penes avunculum nostrum loco matrisfamilias rite
confarreatae fuisse? Atqui vos, ut opinor, hoc non credetis, nisi
planum fecerit id, quod initio liujus orationis urgebam, primum hoc,
cujusnam sub dotis conditione Nicodemus Pyrrho sororem suam
desponderit; deinde apud quemnam archontem ipsa mulier denun-
tiaverit publicisque tabulis consignandum a tabulario curaverit se
domo mariti ultro excessisse omnique se jure suo in substantiam ct
cognationem ejus suo suorumque liberorum nomine abdicasse;

