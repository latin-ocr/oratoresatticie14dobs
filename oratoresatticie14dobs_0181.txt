PANATHENAICUS. 169

68. Quid igitur boni bella illa et occupationes mittendi colonias
secutum est? hoc enim existimo plerosque potissimum audire velle.
Ut Graeci ditiores et copiosiores fierent magisque consentirent tanta
et tali multitudine hominum liberati, ut barbari extorres et profligati
submissioribus animis essent quam prius, ut harum rerum auctores
insignem caperent gloriam duploque majorem fecisse Graeciam quam

initio fuerat apparerent.
69. Ac majus quidem beneficium quam hoc et communius Graecis

a nostris majoribus datum reperire non possum: quod autem sit
cum peritia rei militaris conjunctius, nec minore praedicatione di-
gnum et omnibus magis manifestum habituri forte sumus quod
dicamus.

70. Quis enim ignorat, aut Bacchanalibus e tragicis actoribus
non audivit, quas Adrastus clades ad Thebas acceperit? qui OEdipi
filium, suum generum, in regnum restituere conatus, maximas Argi-
vorum copias amisit, et ornnes centuriones vidit interemptos, ipse
per dedecus servatus; et quia nec foedus impetrare nec caesos affi-
cere sepultura poterat, supplex urbi nostrae factus, Theseo adhuc
eam gubernante, oravit ne tales viros insepultos jacere aut vetus
institutum et patriam legem apud universos homines receptam ab·-
rogari sineret, quae non mortali prodita ingenio sed a divina potentia
imperata videretur. Quibus populus auditis, nulla mora interposita,
legatos Thebas misit, qui suaderent ut et de reddendis cadaveribus
sanctius consilium inirent et aequius responsum quam dudum darent,
atque illud subindicarent‚ nostram urbem eis non permissuram ut
communem omnium Graecorum legem violarent, Quae quum audis-
sent qui tum Thebis imperabant, aliter statuerunt quam et plerique
de eis sentiunt, et ipsi prius decreverant, sed et modeste suam causam
egerunt et accusatis iis a quibus oppugnati essent nostrae urbi cada-
vera tollenda tradiderunt.

71. Ac nemo putet me iis quae in oratione Panegyrica de his
ipsis scripsisse videar ex inscitia dicere contraria: ego enim existimo
neminem eorum qui haec perspicere potuerunt tanta esse vaecordia
et invidia refertum, qui me non laudet ac prudenter facere censeat
quod tunc illo nunc hoc modo de eis disseruerim. De his igitur
scio me recte scripsisse atque utiliter: quantum autem nostra urbs
illo ternpore bellica fortitudine praestiterit -—— nam ut hoc demon-
strarem, ea recensui quae Thebis facta sunt—‚ id existimo ista ipsa
re omnibus planissimum fieri, quae et regern Argivorum urbi nostrae
supplicem fieri coegerit, et Thebanorum dominos eo redegerit ut
maluerint nostrae urbis sermonibus quam legibus a numine latis
obtemperare: quorum urbs nostra nihil certe perficere potuisset,
nisi et auctoritate et potentia caeteris longe praestitisset.

72. Quum autem multa et praeclara majorum facinora dicenda

Z

