ARCHIDAMUS. 85

celebritatemque parit, sed ingentia certamina suscipienda, magna
pericula illis adeunda sunt qui gloriae splendorem expetiverunt.
Quarum rerum cupiditate, neque corporibus nostris neque, vitae
neque caeteris omnibus quae habemus parcendum est. Nam si vir-
tuti nostrae fortuna faverit ut rempublicam in pristinum amissae di-
gnitatis gradum restituamus, tum veterum laudes superabimus, tum
posteris nihil quo gloria nobIS fortitudinis antecellant reliqui facie-
mus‚ tum pro dignitate rerum gestarum nemo nos poterit celebrare.
Sed nec illud ignorare debetis, multos erectos atque alacres exspe-
ctare quid in hoc concilio statuatur. Proinde sibi quisque apud ani-
mum suum proponat, se quasi in communi Graeciae theatro specimen
ingenii animique sui praebiturum.

44. Neque vero multiplex est his de rebus deliberandi ratio. Nam
si ob jus nostrum tuendum oppetere mortem voluerimus, non tan—
tum laude et gloria, sed etiarn securitate in posterum fruemur: sin.
pericula metuerimus, multis turbis ipsi nos implicabimus. Itaque
alios alii cohortati patriae nutricationis mercedem persolvamus,
neque Lacedaemonem contumeliose tractari et contemni patiamur,
neque spem et exspectationem eorum qui nobis bene cupiunt fru-
stremur, neque vitam pluris aestimemus quam gloriam celebritatem
que apud omnes homines obtinere, cogitantes quod praeelarius est
mortale et fragile corpus cum immortali gloria commutare, et animae,
cujus possessio paucorum annorum est, talem laudem et nomen
comparare quo omnis nostra posteritas perfruatur, multo quidem
melius, quam exigui temporis cupidi magno dedecore nosmet ipsos
operire. Arbitror autem vos non alia ratione ad bellum suscipien-
dum incendi magis et inflammari posse, quam si animis intueamini
tanquam adstantes parentes liberosque vestros, quorum illi hortentur
ue turpem nomini Spartano aut legibus in quibus educati sumus aut
pugnis sua aetate commissis notam inuratis, hi autem provinciam
quam majores reliquerunt reposcant, et potentiam ac principatum
Graeciae quem ipsi a patribus acceperimus: quid vero? num dicere
poterimus vel hos vel illos iniqua postulare?

45. Quid multis opus est? Hoc unum dicam: quum haec civitas
plurimis bellis et periculis sit conflictata, nunquam hostes tropliaeum
de nobis erexerunt duce rege e nostra familia. Prudentium autem
virorum cst, quibus ducibus in bellis victoria potiuntur, iis etiam
quum bella suscipienda suadent potius quam aliis obtemperare.

