CONTRA DEMOSTHENEM. 437

quod aequum sit, an ut oratores et ducum quidam ea direpta teneant?
Ego enim existimo constare inter omnes aequum esse ut publice
custodiantur, nemini autem rectum videri ut ab istis teneantur.

17. Multa iste dicet, judiceS‚ et varia, nec unquam eadem. Videt
enirn vos omni ternpore spe vana et falsis orationibus a se fuisse
deceptos, et tantisper pollicitationum meminisse dum dicuntur.
Verum si urbem adhuc Demosthenis improbitate atque infelicitate
frui oportet, ut diutius iratos deos habeamus — neque enim aliud
quod dicam reperio —, boni consulendum erit quicquid evenerit;
sin patriam adhuc curamus atque improbos et largitionibus inhiantes
odimus et adversae fortunae auguria avertere ac mutare volumus,
non committendum est, Athenienses, ut vosmet ipsos nefarii istius
impostoris deprecationibus dedatis, nec admittendae sunt querelae
et fuci istius; satis enim et dicta et facta et fortunam ejus pericli-
tati estis. Et quis vestrum adeo confidens est, Athenienses, quis
adeo incogitans, quis adeo rudis rerum et ante et modo gestarum,
uti speret eum per quem ex tanta felicitate ad tantam infamiam
urbs dejecta est, quacunque de causa aut casu — omitto enim hoc
——, nunc postquam praeter caeteras difficultates et urgentia nos pe-
ricula etiam urbanae corruptelae accesserunt, et turpi crimine omnes
conflictamur ut ne eam pecuniam quae privatim penes quosdam est
populus habere putetur, turn demum istum suis consiliis et admini-
stratione vostconservaturum? Nam praetereo caetera quae incon-
stanter agendo et imprudenter concionando perfecit, dum alias
scribit et vetat ne quem deum existimemus praeter eos qui sunt
nobis traditi a majoribus, alias dicit non debere populum contendere
cum Alexandro de coeli honoribus, cum autem in judicium vestrum
adducendum se praevidet, Callimedontem laesae majestatis reum
facit quasi is Megaris cum exsulibus colloquia habeat opprimendae
reipublicae ergo, eamque actionem statim e vestigio tollit, in con-
cione porro nuper convocata adduxit atque instruxit falsum delato-
rem quasi navalibus insidiae fierent, cum quidem ea. de re nihil
decerneret, sed hujus judicii causa. crimina conflaret: horum enim
omnium vos ei testes estis. praestigiator iste est, judices, et homo
nefarius, neque natura civis neque rebus gestis ac actionibus suis.
Nam quae triremes sunt ab isto aedificatae civitati, ut sub Eubulo?
aut quae navalia isto rempublicam gubernante facta sunt? quando
iste vel senatusconsulto vel lege ordinem equestrem emendavit?
quas copias vel pedestres vel navales comparavit, curn quidem post
pugnam ad Chaeroneam commissam talia tempora inciderent? quis
ornatus Minervae in arcem ab isto est allatus? quod aedificium De-
mosthenes exstruxit vel in mercatu vestro vel in urbe vel alibi in
regione? Nemo certe usquam ostendat. Eum ergo qui bellicis in
rebus fidem non servavit, qui in urbanis administrationibus nullam

