DE MENECLIS HEREDITATE 317

Mea enim opinione istic multo magis homo dictisque factisque delirat.
Legibus enim et institutis, et quae ipse fecisset, prorsus aliena bl ate-
rat, neque eum pudet, quam, quod ad fratrem attinet, de adopta-
tione abrogatum it legem, eam bonam ratam sibi servare.

9. Cur insuper obloquens cupit iste fratrem suum improlem
facere, operae pretium est, viri, ut audiatis. Etenim, si propter
nomen quidem animo mihi inimico est atque ne filius Meneclis sim

’ habendus recusat, nonne plane invidiosus est? si vero de bonis verba
facit, planum vobis faciat ecquo praedio aut insula domove decessit
Menecles, quae ego nunc possideo. Sin nullum horum dereliquerit,
sed quae ei reliqua erant, quando pupillo pecuniam praestitit, iste eo
adhuc vivo acceperit, nonne istic improbus et trifurcifer videtur?
Quemadmodum autem res se habet, ego explicabo. Postquam enim
pupillo oportuit pecuniam praestare, eique unde praestaret deficiebat,
et fenora porro post longum tempus confluebant, venum praedium
dedit. Ac iste arrepta occasione vexandi eum, propter meam ado-
ptationem, quo minus praedium venum iret intercessit, ut obligatum
esset atque eo pupillo cedere cogeretur. Cum eo igitur super qua-
darn parte praedii contendit, etsi nullam unquam litem olim movisset,
emptoribusque interdixit ne emerint. Atque is quidem querebatur,
put0‚ et parte, super qua iste contendit, cedere cogebatur, et reli«-
quum septuaginta minis Philippo Pitthensi assignare. Et sic, septem
et septuaginta minis de pretio praedii depensis, pupillo satisfecit:
actionem autem interdictionis cum isto instituit.

10. At vero multis utrinque jactis clamoribus ac conviciis, nobis
visum est oportere, ut ne quis me avaritiae incuset et qui fratres
fuerint inimicos faciat, necessario istius atque amicis arbitrium de-
ferre. Illi e vestigio nobis declarabant, ni causae merita perscrutari
illis permiserimus, se haudquaquam arbitrium suscepturos3 neque
enim necesse esse ut ab alterutro nostrum in odio haberentur: sin
vero eos sinamus quae omnibus conducibilia sint decidere, se rem
disceptaturos. Ac nOS, quo molestias diluamus, a. ι s ea lege per-
mittimus. Quumque illi ad aramVeneris, quae †† in pago Cephala est,
semet ipsos jurejurando obstrinxissent se controversiam nostram
aeque decisuros, sententia sua decreverunt ut nos parte super qua
iste contendit cederemus donoque daremus: nullam enim recon-
ciliationem fore dixerunt, ni isti bonorum participes fuerint. Inque
posterum jusserunt nobis nos invicem dictisque et factis benefa-
cturos, et istaec bona fide facturos ad aram jurejurando nos invicem
obstrinxerunt: et nos jusjurandum dedimus, in posterum, quoad
potis essemus, nos invicem dictis factisque amicitiam culturos. Et
jam, accepto jurejurando, quodque cornpromissionarii isti liujus
familiares adjudicarant asserto, mox hisce beneficiis nos afficiunt,
fratrem scilicet suum defunctum facere improlem volentes, meque

