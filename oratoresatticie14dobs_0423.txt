DE HAGNIAE HEREDITATE. 411

filiis illorum quos supra dicebam, competere mecum decreto, a morte
praeventos esse, quibus in filiis hic quoque puer est, quis docebit?
Ipsa lex nempe. Apud omnes enim in confesso quidem est conso-
brinis et horum filiis, qua in classe ego sum, titulum ἀγχιστείας
competere3 num autem hunc eundem titulum jus civile secundum
nos nostris quoque liberis tribuat, hoc jam est quaerendum. Cape

tu legem hanc et recita ipsis.

LEX.

Sin autem a parte patris nemo sit usque ad consobrinorum filios, bonorum arbitri
sunto propinqui a parte matris eodem ordine.

Auditis, viri, legem sic pronuntiantem, si hereditas alicujus ad con-
sobrinos ejus eorumque filios processerit, tum eam non ulterius ad
horum quoque filios procedere, sed legem tum, cum nos consobri-
norum paternorum filii desierimus esse, hereditatem defuncti pro-
pinquis a parte matris reddere, h. e. fratribus et sororibus defuncti
et horum liberis et reliquis, prorsus eodem ordine atque modo dixi
in propinquis a parte patris: nostros autern liberos lex a titulo
propinquitatis excludit. Quibus autem lex post ipsum adeo deces-
sum meum tamen hereditatis jus denegat, quo pacto hi me adhuc
superstite et ex auctoritate legum hereditatem tenente sperant titu-
lum propinquitatis sibi fore? Atqui si jus iis nullum est, quorum
patres mecum jure pares erant, ne huic quidem puero pari modo
jus ullum esse potest; cujus pater, dum viveret, in gradibus-con-
sanguinitatis eundem locum tenebat quem ego nunc teneo. Gravis
itaque res est nec ferenda, quanquam leges verbis tam disertis
hereditatem mihi addixerint, hos autem propinquitate excluserint,
hunc tamen nihilominus audere criminationibus iniquis et ementitis
quadruplatorum more me vexare. Causam hujus hereditatis me
sortiente, necesse non ducebat jure mecum experiri, neque sacra-
mentum propterea deponere, ubi debebat disceptari si quarn habuis-
set aequam et veram praetensionem proferre; nunc autern, nomine
hujus pueri abusus, negoti-a mihi molesta facessit rerumque mihi
carissimarum atque summarum in discrimen me adducit: et de
bonis quidem pueri, quae ejus esse inter omnes constat, nil me in-
cusant, eorumque partem ullam me intervertisse negant—quae si
ego cupide turpiterque administrassem, ut hic fecit, oportebat me
ideo in jus vocari —‚ quae autem vos, data volenti cuique facultate
petendi atque super iis mecum certandi, mea esse pronunciavistis,
ob haec tanta mihi consciscunt pericula! tam sunt impudentes!
hoccine parum acerbum sit parumque indignum!

4. Quae adhuc disputavi, satis quidem vobis jam constare ex iis
censeo neque puerum ulla mea injuria laesum esse et ne minima

