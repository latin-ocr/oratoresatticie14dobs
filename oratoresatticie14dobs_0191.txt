PANATHENAICUS. 179

gratificareris et laudern apud eos invenires qui vos
benevolentia prosequuntur.

94.1n isto igitur proposito cogitasti, si de ea sola

verba faceres et fabulosa illa diceres quoe omnibus in
„ ore sunt, quicquid diceretur simile visum iri iis quae
ab aliis scripta essent, id quod tu tibi turpissimum et
molestissimum esse duceres: sin his omissis ea facta
recitares quae confessione omnium vera sunt et Graeeis
plurimum profuerunt, et illa cum rebus gestis Lace-
daemoniorum conferres, et majorum vestrorum laudes
cum illorum vituperatione conjungeres, tum orationem
clariorem visum iri audientibus, tum in iisdem te man-
surum, quod majori quibusdam admirationi futurum
esset, quam ea quae aliis scripta essent. Initio igitur
videris ita disposuisse et deliberasse de rebus.

95. Quum autem scires te Spartanorum constitu-
tionem ita laudasse ut nemo alius fecit, metuisse ne
auditores iis te similem esse ducerent qui quiequid
in buccam venerit effutiunt ac eos vituperare quos
prius ultra caeteros laudibus extulisses; haec cogitans
considerasti quidnam de utrisque dicendum esset ut
et vera diceres de ambobus, et tuos majores laudare
arbitratu tuo posses, et Spartanos iis quibus invisi
sunt accusare videreris, quod minime faceres sed clam
et obscure commendares: talia dum inquireres, fa-
cile reperisti ambigua dicta quae nihilo plus cum lau-
dantibus quam cum vituperantibus facerent, sed in
utramque partem flecti ac multas admittere discepta-
tiones possent3 qualibus uti, si de contractibus et
emolumentis in foro litiges, turpe sit et magnum si·
gnum improbitatis, quum autem de natura hominum re-
busque praeclaris et ab eruditione non alienis disse-
ritur, praestantis ingenii argumentum. Cujus generis
est ista quam audivimus oratio: qua tuos majores pa-
cis fecisti studiosos et Graecorum amantes et aequali-
tatis in rebus publicis duces, Spartanos vero superbos
et bellicosos, et primas ubique sibi vendicantes, cu-
jusmodi omnes eos esse existimant.

96. Talibus igitur ingeniis quum utrique sint, alteros
ab omnibus laudari et videri bene velle multitudini,
alteris multos invidere et infensos esse, nec deesse
tamen qui eos laudent et mirentur ac dicere ausint
majoribus bonis eos esse praeditos quani sint ea quoe
majoribus tuis insunt: nam et superbiam a majestate.

