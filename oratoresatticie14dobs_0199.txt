CONTRA SOPHISTAS. 187

potissimum fidem adhibere ’ἒ nam si erga caeteros se bonos et oequos
praebuerint, non utique illis injuriam facient, quorum opera tales
evaserunt.

4. Quum igitur indoctorum quidam his omnibus consideratis ani-
madvertunt eos qui sapientiam docent et felicitatem tradunt, ipsos
angustia rei familiaris premi et a discipulis mercedulam exigere, et
quas in verbis contradictiones observent, easdem in actionibus ipsis
non perspicere, et in affectatione scientiae futurorum, de iis quae
ante pedes sunt nihil opportuni vel dicere posse vel deliberare, sed
eos magis inter se consentire et plura dextre perficere qui opinioni—
bus ducuntur quam qui se scientiam habere gloriantur, jure opinor
istos contemnunt, et nugas esse atque sordes non animi eruditionem
existimant ejus generis disputationes·

5. Neque vero hi tantum accusandi sunt sed etiam civilis disci-
plinae magistri: qui quum et ipsi veritatem secure negligant, hoc
artis esse putant, si quamplurimos et exiguitate mercedis et magni-
ficentia pollicitationum ad se pellexerint ut aliquid ab eis capere
possint3 qui adeo stupidi et ipsi sunt et alios esse censent, ut quum
deteriores orationes scribant quam aliqui indocti ex tempore ha-
beant, tamen se discipulos suos ita velle ad artem oratoriam acuere
polliceantur ut nihil quod in rebus insit praetermissuri sint; nec in
ea facultate vel usui rerum vel ingenio discipuli quicquam tribuunt,
sed eloquentiae praecepta perinde ut literarum scientiam se tradituros
aiunt, quae utriusque rei natura sit non considerantes, sed ob excel—
lentiam promissionum tum se in admiratione futuros tum oratoriae
institutioni pretium accessurum esse existimantes; in quo certe
falluntur, artibus enim auctoritatem conciliant non qui multa inso-
lenter de eis jactare audent, sed qui id eruere ac proferre possunt,
quod unaquaque continetur.

6. Ego vero tantum posse philosophiam, quantum isti jactant,
magnis opibus anteferrem ——sortassis enim neque nos postremi
essemus neque fructus ex ea minimos caperemus — ε sed quum non
ita se res habeat, nugatores istos tandem conticescere velim; non
enim delinquentibus tantum male dici, sed et caeteros universos, qui
in hoc studiorum genere versantur, peti video.

7. Et illis discipulos committi miror, qui non animadvertunt se
ejus artis quae et ordinata est et opere cernitur afferre exemplum.
Quis enim istis exceptis ignorat, literas loco moveri non posse sem-
perque easdem manere? unde iisdem in iisdem quidem verbis perpetuo
utimur, quum eloquentiae sit diversissima ratio : nam quod ab alio
dictum est dicenti post illum non perinde expedit, sed is peritissimus
artis esse creditur, qui pro dignitate rerum dixerit, eaque protulerit
quae ab aliis ante inventa non fuerint. Maximum autem hujus dis-
similitudinis argumentum illud est‚q=10d orationes praeclarae esse

