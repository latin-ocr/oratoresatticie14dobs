438 DINARCHI

operam navavit, qui non obstitit quo minus adversarii civitatis om-
nia confecerint quae voluerunt, qui sese immutavit et populi causam
deseruit, eum vos conservabitis? Non, si sani eritis et recte tum
vobis tum reipublicae consuletis: amplectimini potius bonam fortu-
nam, quae vobis ulciscendos obtulit oratores qui suis sordibus urbem
humilem reddiderunt, et cavete ——- quemadmodum vos deorum im-
mortalium oracula saepe monuerunt —- tales duces et senatores.
Audite ipsum oraculum. Recita oraculum.

ORACULUM.

18. Quomodo igitur eodem animo futuri sumus, Athenienses?
quomodo consentiemus omnes de reipublicae commodis, si duces et
magistratus accepta pecunia patriae utilitatem neglexerint, et vos
quidem et populus universus in periculum adducetur de solo civi·
tatis et aris atque f0cis et uxoribus ac liberis, isti autem inter se re-
conciliati in concionibus quidem alii alios conviciis proscindent ac
de industria exagitabunt‚ privatim autem agent eadem decipientes
vos qui verbis eorum facillime creditis? Quid enirn est oratoris po-
pularis et infesti iis, qui rempublicam concionibus et decretis oppu-
gnant? aut quid aiunt aetate vestra superiores, Demosthenes et Po-
lyeucte‚ studio perpetuo habuisse? idque curn eo ternpore nulla
clades rempublicam urgeret? non se mutuo accusasse? non maJe-
statis laesae criminatos esse? non violatarum legum fecisse reos?
Est vero horum quicquam quod feceritis VOS, qui vos curare populum
profitemini, qui salutern vestram in horum suffragio dicitis esse col-
locatam? Scripsisti tu decretum, Demosthenes, cum multa atrocia
et contraria legibus Demades decrevisset? prohibuisti aliquam
actionem quam ille susceptam contra populum administravit? Nul—
lam penitus. Majestatis reum fecisti eum qui contra plebiscitum et
leges multa perpetravit? Nunquam prorsus3 sed aeream ei statuam
in foro erigi passus es et pari honore victus in curIa cum Harmodii
et Aristogitonis posteris frui. Deinde ubi populus benevolentiae
tuae periculum fecit, aut ubi oratoris auxilium et vim declaratam vidi-
mus? Anibi vos disertos esse dicetis, ubi hos deceperitis, cum sub· ,
inde dicatis non licere vobis egredi patria, non vobis ullum esse
confugium nisi ad horum benevolentiam? Oportebat vos aperte
dictis et factis adversatos decretis contra populum scriptis, sic de-
mum postulare vobis fidem haberi ab his, cum dicitis vobis nullam
salutis spem esse reliquam eitra populi auxilium. At vos in exteris
spem habetis, cum contentione· quadam assentationis adversus eos
qui se Alexandri negotium agere confitentur, et dona ab iisdem ac-
cepistis ob quae senatus modo vos detulit, atque tu cum coram om-
nibus Graecis eum Nicanore sis collocutus et Olympiae quibus de
rebus voluisti responsa acceperis, nunc miserabilem te facis homo

