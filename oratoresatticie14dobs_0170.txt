158 ISOCRATlS

tantur, ad illum locum redeam ex quo in hanc garrulitatem incidi.
Unde vero aberrarim, jam nunc perspectum habere me puto.

34. Nam istis qui nostrae urbi Meliorum et talium oppidulorum
calamitates opprobrant respondi, non quod in illis rebus nullum
peccatum inesset, sed ostendi eos quos isti diligunt multo plures
urbes et majores quam nos evertisse, inter quae de virtute Agame-
mnonis et Menelai et Nestoris disserui, mendacium quidem nullum,
sed plura fortasse quam decuit locutus. Existimabam enim inde
in propatulo fore insignem fuisse injuriam illorum qui ausi fuissent
eas urbes evertere quae tales viros genuissent et educassent; de
quibus plura etiam eaque praeclara dici possent. Sed stultum sor-
tassis est uni facto immorari, quasi exquirendum sit quidnam de
crudelitate et saevitia Lacedaemoniorum dici queat, et non maxima
copia suppetat.

35. Qui non contenti erga has urbes et viros tales deliquisse, eos
etiam, qui ex eodem loeo oriundi communiter cum eis expeditionem
susceperunt et eadem pericula subierunt, de Argivis et Messeniis
loquor, iisdem cladibus quibus illos afficere studuerunt. Ac Mes-
senios quidem non prius oppugnare destiterunt quam regione ejecis-
sent; Argivi autem ejusdem cladis propulsandae causa etiam nunc
bellum gerunt. Jam quemadmodum cum Plataeensibus egerint,
absurde facerem, si his commemoratis eorum non meminissem: in
quorum agro nobiscum et cum aliis sociis castra metati sunt, et quo
in loco nos, quum aciem contra hostes instruxissemus‚ et sacra diis
quos illi consecrarant fecissemus, non iis modo Graecis qui nobiscum
conjuncti, sed illis etiam qui partes hostium sequi coacti fueraut,
libertatem restituimus, et haec egimus quum solos Plataeenses omni-
bus Boeotiis adjutores haberemus; quos non longo temporis inter-
vallo post, in Thebanorum gratiam, Lacedaemonii urbe capta omnes
interfecerunt, iis exceptis qui fuga salutem quaesiverunt. Erga
quos nostra urbs se longe aliam quam Spartiatae praebuit: illi enim
in bene meritos de Graecia et cognatos suos ita grassati sunt, nostri
vero et Messeniorum reliquis Naupactum habitandum dederunt, et*
Plataeenses quicunque advenerant civitate donarunt et rerum om-
nium parijure secum frui permiserunt. Quare si nihil aliud de
his urbibus dicere possemus, ex his tamen utriusque mores facile
perspicerentur, planumque fieret utra plures et majores civitates
evertisset.

36. Sed nunc accidere mihi quiddam sentio contrarium iis
quae paulo ante dixi: tunc enim in ignorantiam et errorem et obli-
vionem incidebam, nunc satis scio me ab ea lenitate orationis defi-
cere, quam quum primum scribere coepissem mihi proposueram, et
tum de rebus quas praetermittere decreveram velle disputare, tum
audaciorem esse factum quam pro natura mea, tum in quibusdam

