IX.

ARCHIDAMO.

l. Quum sciam, Archidame, quam multi te parentemque tuum
et vestrum universum genus laudibus ornare aggrediantur, eam
ipsis dicendi materiam, quum facilis admodum esset et obvia, relin-
quendam putavi3 mihi autem in animo est hortari te ad expeditiones
iis prorsus dissimiles quae hoc tempore suscipiuntur, ad eas inquam
expeditiones ex quibus civitati non minus tuae quam cunetae Grae-
ciae maximorum bonorum auctor futurus sis. Atque hoc scribendi
argumentum delegi, non ignarus quidnam esset ad pertractandum
facilius, sed certo sciens fore ut, sicuti arduum simul et egregium
esset, tibi proponere quas geras res praeclaras et magnas et utiles,
ita tuas tuaeque familiae virtutes laudare haud difficulter possem.
Neque enim opus fuisset de mco depromere quae de his dicerentur,
quando ex ipsis per vos gestis rebus talis mihi ac tanta dabatur
dicendi seges, ut quae de aliis praedicantur laudes ne vel tantillum
cum iis conferri possint quibus vos soletis celebrari.

2. Quisnam enim superet vel nobilitatem eorum qui ab Hercule
et ipso Jove genus ducunt, quam omnes uno ore confitentur in
vobis solis reperiri, vel virtutem eorum qui Doricas in Peloponneso
urbes condiderunt et illam regionem occupaverunt, vel praeliorum
trophaeorumque multitudinem quae vestro ductu atque auspiciis facta
sunt et statuta? Quis autem dicendis egeret, qui velit tum fortitu?
dinem ac temperantiam vestrae civitatis tum a vestris majoribus
institutum reipublicae statum percensere? Quantis porro verbis non
liceret explicari parentis tui prudentia, ejusdemque in adversis rei
gerendae ratio, et illud quod intra ipsam urbem commissum est prae-
lium? In quo tu praelio constitutus imperator, pugnando cum paucis
adversus multos, omnibus antecelluisti, et urbem tuam ab exitio
servastiÍ¾ quo nihil praeclarius ab ullo proferri possit. Neque enim
vel urbes expugnare vel hostium magnas copias interimere magnum
adeo est et honorificum, ut fuit e tantis periculis patriam liberare,

