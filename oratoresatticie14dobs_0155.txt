’ B‘USIRIS. 143

constitutionem, quae praestantium virorum opera sunt: tu vero talium
facinorum opificem eum nobis exhibes, quorum neutrum quisquam
mortalium fecerit; nam alterum belluinae immanitatis est, alterum
potentiae divinae. Deinde ut falsa uterque dicamus, ego tamen his
verbis usus sum quae laudantium sunt, ut tu iis quae vituperantibus
conveniunt: quare non veritatem tantum neglexisti, sed et a tota
forma laudationum aberrasti.

14. Jam si tuis omissis mea oratio excutienda est, nemo ei jure
fidem abrogabit. Nam si quem alium haec fecisse constaret quae
ego illi tribuo, ne ipse] quidem negarim me nimis audacem esse,
qui notam omnibus veritatem extorquere studerem. Nunc, quum
res in medio posita et niti conjectura necesse sit, quemnam aliquis
institutorum et legum quae apud AEgyptios sunt, si verisimilitudo
spectetur, auctorem potius esse credat quam eum qui sit et Ne-
ptuno genitus et maternum genus ad Jovem referat et maxima po-
tentia praeditus et apud Graecos nominatissimus fuerit? Nec enim
consentaneum est his rebus omnibus inferiores aliquos potius quam
illum tanta beneficia invenisse.

15. Quin etiam ipsa ratione temporum convitiatorum verba men-
dacii facile convincuntur ε nam iidem sunt qui Busiridem et caeso-
rum hospitum accusent et ab Hercule interfectum esse dicant:
constat autem inter omnes historicos Perseo Jovis et Danaae filio qua-
tuor aetatibus Herculem esse juniorem, Busiridem vero plus quam
ducentis annis seniorem. At vero quid absurdius te, quum factam
illi calumniam refutare institueres, quam argumentum hoc tam evi-
dens tam firmum praetermisisse?

16. Verum tu, veritatis nulla ratione habita, poetarum maledicta
secutus es, qui ex diis immortalibus genitos atrociora tum perpe—
trasse tum perpessos esse asserunt quam filios hominum nefariorum,
talesque fabulas de ipsis diis commenti sunt, quales nemo in suos
inimicos dicere audeat: nec enim furta solum et adulteria et apud
homines servitutes eis exprobrarunt, sed et liberorum devorationes
et patrum exsectiones et matrum vincula et multa alia tetra facinora
de illis confinxerunt. Quorum nondum illi quidem meritas poenas
dederunt, nontamen omne supplicium effugerunt3 nam alii erro-
nes et mendici fuerunt, alii caecati sunt, alius pulsus patria bellum
perpetuum contra domesticos suos gessit, Orpheus autem, harum
fabularum praecipuus auctor, in frusta discerptus interiit: quare si
sapimus, illorum deliramenta non imitabimur, neque committemus,
quum leges tulerimus ne alter alteri maledicat, ut omnis licentia
quidvis de diis effutiendi detur, sed cavebimus potius ettam eos
qui talia dicunt quam qui credunt impie agere putabimus.

17. Ego vero non deos tantum scd illorum filios ctiam alienos
ab omni scelere ct vitio credo, tum ipsos natura virtutes omnes

