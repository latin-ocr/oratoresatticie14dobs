ISOCRATIS

NICOCLES.

——

l. SUNT qui de eloquentia male sentiant et sapientiae studiosos
assidue criminentur, ac dicant eos non amore virtutis sed emolu-
menti sui gratia tales disputationes instituisse. Ego vero ex iis

. qui hoc animo sunt perquam audire velim, cur et bene dicendi stu-

diosos vituperent et recte agendi cupidos laudent: nam, si emolu-
menta eis molesta sunt, plura et majora capi e factis quam e dictis
comperiemus. Deinde illud quoque absurdum est, si ignorant, nos
et pietatem colere et justitiam exercere et caeteris studere virtutibus,
non ut deteriore quam alii conditione simus, sed ut bonis in vita
quamplurimis perfruamur. Quare non accusandae res illae sunt,
per quas cum virtute aliis praestare possis; sed homines potius, qui
aut res illas male tractando corrumpunt aut eloquentiam ad fallacias
et injurias conferunt.

2. Miror itaque cur ii qui ita sentiunt, non etiam divitias et robur
et fortitudinem in crimen vocent. Nam si propter eos irascuntur
eloquentiae, qui delinquunt et mentiuntur, etiam caetera bona vitupe-
rare debent: nec enim defuturi sunt illarum quoque rerum posses-
sione instructi, quos deliquisse et per eas multos afflixisse constet.
Verum non convenit, si qui obvios verberant, robur accusare, neque
propter homicidas fortitudini convitiari, neque denique hominum
improbitatem in res transferre3 sed illi ipsi culpandi sunt qui bonis
rebus male utuntur, et cives suos per ea laedere non dubitant quae
ad eorum salutem convertere potuissent. Nunc neglecta singula-
rum rerum tali distinctione, universam eloquentiam oderunt, et in
tanto errore versantur ut non animadvertant ei se rei esse inimicos,
qua non alia concessa est generi mortalium quae sit plurium utilita-
tum causa.

3. Nam reliquis naturae nostrae dotibus nihil caeteris animantibus
antecellimus, sed ab illis longe tum celeritate tum robore tum aliis
facultatibus superamur: sed, quum emergente naturae vi consilia
conferremus et quae nostrae sententiae essent invicem explicaremus,
non ferinam solum vitam deseruimus, sed conciliis habitis urbes
etiam condidimus et leges tulimus et artes invenimus, ad omnia de·
nique propemodum solerter a nobis excogitata suas vires contulit

