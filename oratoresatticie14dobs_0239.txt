DE PERMUTATIONE. 2-27

unus quidem horum cum iis qui pravum aliquid dicunt aut faciunt
confabulari patietur.

26.ὂὶὲ 19. Illud quoque libenter rescirem ab adversariis meis,
quid de iis sentiant qui e Sicilia. et Ponto aliisque ex locis ad nos
huc navigant ut instituantur? Num eos putant, quia careant ibi
pravis hominibus, huc iter suscipere? At ubique magnam copiam
quivis inveniat hominum qui secum improbe agere et peccare parati
sint. At, dicetis, ut malefici et sycophantae fiant, multa impendunt„
Sed primum quidem qui hac sunt mente, multo libentius aliena
accipient, quam quicquam de suo aliis dabunt: deinde quinam im-
probitatis acquirendae causa pecuniam insumant, quum liceat ipsis
sine ulla impensa esse talibus, statim ac voluerint? Neque enim
discere haec, sed tantum aggredi oportet. Jam vero patet eos et
huc navigare et stipendia pendere, cunctaque haec ideo facere quod
et se meliores evasuros et eos qui hic docent multo esse cordatiores
quam suos indigenas putant: quibus rebus par esset cives universos
gloriari, plurimique eos facere qui hanc opinionem civitati crea-
runt. Sed sunt quidam ita vecordes, ut quum videant tum advenas
qui huc appulerunt tum institutionis praesides nihil pravi molientes,
sed in civitate alienissimos a negotiis et quietissimos, sibi vero ipsis
vacantes ac societates inter se celebrantes, praeterea parce et mo-
deste quotidianam vitam degentes, et orationum studiosos, non
earum quae pro privatis negotiis dicuntur neque quibus aliqui mo-
lestia afficiuntur, sed quae cunctis hominibus probantur, tamen
audeant iis obtrectare, ac dicere eos hanc colere disciplinam, ut in
causis praeter jus superiores evadant. Porro quinam ex iis qui ad
injustitiam et improbitatem sese exercent, continentius reliquis
vivere vellent? Quosnam vero viderunt ii, qui haec blaterant, im-
probitatem differre atque in futurum reservare, et non potius prae-
sentem propensionem recta sequi?

26:³2 20. Sed vel his omissis, siquidem dicendi vis facit alienis
insidiari, omnes disertos oporteret turbulentos esse ac sycophantas:
hanc enim causam in omnibus pariter operari necesse est. Nunc
autem et inter superstites cives et inter nuper defunctos deprehen-
detis, qui plurimum eloquentiae studium prae se tulerint, optimos
eorum esse qui suggestum conscenduut3 praeterea antiquos rhetores
qui magnum nomen sunt consecuti, plurimorum bonorum urbi
exstitisse auctores, initio ducto a Solone. Hic enirn dux populi
constitutus eas leges tulit, ita res ordinavit urbemque compo-
suit, ut nunc quoque administratio ab eo constituta probetur:
deinde Clisthenes a tyrannis ex urbe ejectus, quum eloquentia
persuasisset Amphictyonibus ut ex pecunia numinis sibi soene-
rarent, et populum reduxit et tyrannos expulit et illam liberta»

