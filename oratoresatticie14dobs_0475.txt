CONTRA LEOCRATEM. 463

defensionem. Qui enim non est horrendum eos, qni ad mercatum
in peregrino consistunt solo, accelerare reditum ad patriae auxilium
hunc autem solum istis temporibus pro quaestu transmittere maria,
quando ne unus quidem quicquam lucrari quaesivit, sed parta tan·
tummodo tueri? ⁴ Lubens vero audirem, quam negotiationem addu-
cens dicat sese urbi commodiorem fuisse quam si corpus in urbis salu·
tern imperatoribus ordinandum praebuisset invadentesque in patriam
arcuisset, vobiscum pugnans. Ego paene nullum tantum auxilium
esse video. Dignum autem est, ut ipsi non solum ob hoc facinus
succenseatis, sed propter etiam hunc sermonem z palam enim men-
tiri ausus fuit. Neque enim prius unquam se huic quaestui dedidit,
sed possederat aerarios ; neque tum hinc solvens quicquam huc
advexit, sex annos integros peregrinatus. Ad haec quinquagesimae
vectigalis consors erat, qua haud relicta apud exteros ageret.
Quare si quid de his dixerit, neque vos ipsi permissuros reor.

15. Sed fortasse ad illam rationem citato cursu perveniet, quam
ipsi quidam patronorum suaserunt, quod non sit reus proditionis:
neque enim se navalium esse dominum neque portarum neque
exercituum neque ullius functionis quae ad urbem pertinet. Atqui
horum dominos censeo partem quandam potentiae vestrae prodere,
hunc autem totam dedititiam facere civitatem. Ad haec alii quidem
proditores viventes tantummodo injuria afficiunt, hic autem et
vita defunctos et hujus regionis sacra patriis legibus et jure privans.
Atque ab illis proditam inhabitari contigisset servam factam hanc
urbem, quo autem in modo hic ab ea excidit, inhabitabilem esse
accidisset. Quinetiam civitates ex infelicitate ad meliorem statum
transferri probabile est, sin omnino vastetur urbs, eandem commu·
nibus etiam spebus privari verisimile est. Ut enirn homini viventi
spes est ab infelicitate se tandem liberatum iri, defuncto autem vita
simul auferuntur omnia per quae quisquam felix esse queat'; non
dissimilem ad'rationem cum civitatibus accidit ut finem malorum
assequantur cum eversae fuerint. Si enim verum dicere oporteat,
civitatis est mom, eam sedibus pelli vastarive. Argumento autem
maximo esse poterit, quod in nobis experti sumus: nostra enim
urbs olim a tyrannis in servitutem est redacta, dehinc a Triginta et
a Lacedaemoniis muri sunt diruti : et ab his tamen ambobus malis
sumus liberati, Graecorumque salutis digni judicati sumus praesides
fieri. Sed ejusmodi fortuna non obtigit unquam iis urbibus quot·
quot eversae fuerunt. Vetustius equidem est quod dicturus sum,
ad rem tamen praesentem facit: Trojam quis non audivit maximam
tum urbium fuisse totique dominatam esse Asiae, haec ipsa tamen ut
semel diruta fuit, perpetuo habitatoribus vacat? Idem confirmat,

quod Messene quingentis post annis ex vulgaribus hominibus adeo-
que colluvie sit constructa?

