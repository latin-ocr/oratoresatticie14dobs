AREOPAGITICA, 87

ros: mihi tamen haec ipsa metum incutiunt, quippe qui videam flo-
rentissimas ut sibi persuaserunt civitates pessimis uti consiliis et eas
quae securissimae sunt plurimis periculis circumveniri. In causa
illud est, quod neque secundae nec adversae res ullae mortalibus
solae contingunt, sed ita comparatum est ut opes et potentiam de·
mentia et cum hac immodestia comitetur, inopiam autem et humili-
tatem prudentia et moderatio. Quare difficile judicatu est, utra
istarum partium praeoptanda sit, quam liberis quispiam suis relictam
a se velit. Siquidem ex ea quae deterior habetur res plerunque vide·
mus incrementa sumere felicitatis, ex altera vero quae praestantior
putatur recidere solere in deterius. Quarum rerum exempla mihi
prae manu sunt, plurima quidem ex privatis rebus ductis—eae enim
frequentissimis obnoxiae mutationibus sunt -— , verum enimvero
majora et auditoribus evidentiora casus nostri et Lacedaemoniorum.

3. Nam et nos eversa urbe a barbaris ob cautam et diligentem
rerum administrationem principes Graecorum evasimus, quum autem
nos potentia esse praeditos insuperabili putaremus, urbis excidium
vix evitavimus: et Lacedaemonii ex ignobilibus olim et obscuris opa
pidulis progressi vitae modestia et disciplina militari Peloponnesum
subegerunt, post autem fastu et superbia elati et terrae marisque im-
perium adepti eadem quae nos discrimina subierunt. Quisquis igitur
hujusmodi mutationes non ignorat et, quum tantas opes tam subito
eversas videat, praesenti statui tamen fidit, valde incogitans est, pree-
sertim quum nostrae urbis res deteriore loco sint quam illo tempore,
tum Graecorum odiis tum regis Persarum inimicitiis renovatis, quae
tum nos debellarunt.

4. Sum equidem animi dubius utrum existimem nulla vos affici
reipublicae cura, an, quum eam curetis, non tamen animadvertere
in quantis turbis civitas nostra versetur. Nam ea rerum vestrarum
forma et quasi facies est, ut et urbes Thracias omnes amisisse, et
ultra mille talenta in stipendia militum profudisse, et Graecis su-
specti esse et hostes facti barbaro, et Thebanorum amicos servare
coacti, et nostros socios perdidisse videamini; ob haec facta bisjam
quasi re bene gesta supplicationes decrevimus, ac negligentius pro
concione deliberamus quam ii quibus omnia secundissima accide-
runt. Neque vero mirum est nos his tum actionibus turn casibus
implicari z nihil enim rite ab ullis perfici potest, nisi de summa rei-
publicae recte deliberarint: etsi enim nonnulla successerint seu
fortuito seu virtute viri alicujus, paulo post tamen in easdem diffi-
cultates incurrunt. Id quod e nostris eventibus cernitur.

5. Quum enim universa Graecia post navale Cononis praelium ct
Timothei imperium in nostrae civitatis potestatem cecidisset, res se-
cundas diutius retinere non potuimus, sed celeriter destruximus eas
et dissipavimus. Rempublicam enim qua quIcquam recte admi—

