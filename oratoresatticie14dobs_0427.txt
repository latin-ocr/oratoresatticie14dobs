DE HAGNIAE HEREDITATE. 415

quo minus autem ipsi me actione persequerentur leges intercessisse,
per quas pupillis haud liceat actiones forenses in suos tutores
intentare: verumenimvero vel hoc quoque veritati parum est con-
sentaneum. Neque enim 'regern habeat ullam proferre, quae vetet
ipsum pro pupillo mecum in jure agere poenasque injuriarum facta-
rum si quae factae fuissent repetere; nulla enim est hujusmodi lex
quae id agere volenti obstet, sed ut lex in me, si pupillum laedam
cujus tutor sim, majestatis actionem dat, ita multo magis vult locum
esse privatis quoque inter me pupillumque actionibus: neque rur-
sus verum hoc est quod aiunt, a contentione cum illis quibus here-
ditas competit ideo se destitisse, quod ego ipsis promisissem me
semissem hereditatis cum ipsis communicaturum; non haec est vera
causa, sed quod conscii sibi erant jus in haec bona sibi nullum esse.
Verumenimvero, si vel maxime veniam huic puero dedissem here-
ditatis semissem a me in jure petendi, atque, ubi eam a judicibus
sibi adjudicatam impetrasset, exigendi, certus tamen sum eos nun-
quam passuros fuisse id in animum sibi venire ut facerent: profecto
ne conati quidem essent, bene gnari, si tenerent aliquam solum-
modo partem bonorum ad se nil attinentium cum essent extra pro-
pinquitate‘m, proximos cognatos cito illam partem rursus ereptum
ituros facilique negotio erepturos esse. Nam, id quod iterum atque
iterum dico, lex liberis nostris post excessum nostrum propinqui-
tatis titulum non amplius facit reliquum, ⁴sed adimit, eumque pro-
tinus ad consanguineos a parte matris transfert. Veniet itaque
istaec ab eo repetitum, hinc Glauco Hagniae frater —- adversus quem
non solummodo meliorem cognationis titulum allegare non pos-
sent, sed ne ullum quidem, quippe qui extra propinquitatem sint—‚
illinc mater Hagniae Glauconique communis, si vellet, quippe cui
ipsi quoque titulus cognationis cum filio suo competit; quo futurum
esset ut, si mater contentionem cum iis iniret qui Hagniam cogna-
tione prorsus nulla attingunt, semissem ea sit vobis,judices, procul
omni dubio ablatura, quippe quam ei et leges et ipsa dat aequitas.
Has igitur ob causas actionem in me sortitus tum non fuit [adver-
sarius], non autem [ut nunc prae se fert] ideo quod esset a me aut a
legibus impeditus, sed per hos praetextus quos ipse sibi commentus
est, ad bas quas in me jactat nefarias criminationes grassatur, qui-
bus accusationem majestatis inaedificavit, per quam me sperat a se
apud vos in invidiam atque suspicionem adductum eoque a tutela
pueri depulsum iri. Quo facto bona pueri sperat in potestatem
suam perventura, videturque sibi per has machinationes viri impri-
mis callidi partes acturus: nam, si conatus minus prospere succe·
dat, se nil utique perditurum autumat; sin autem ex animi sui
sententia rem gerat, sibi licitum fore pupilli quoque bona impune
dissipare.

