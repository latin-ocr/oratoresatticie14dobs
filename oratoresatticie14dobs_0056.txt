44 ISOCRATIS

terierit? Nonne Cononem, qui quum pro Asia duceret exercitum
Lacedaemoniis imperium eripuerat, comprehensum interficere sunt
ausi? Themistoclem vcro, qui pro Graeciae defensione praelio
navali eos vicerat, ingentibus praemiis affecerunt? Quis igitur illo-
rum amicitiam expetendam ducat, qui et bene meritos suppliciis
coercent, et hostibus tam insigniter adulantur? Quos vero nostrum
non violant? Quo tempore insidiari Graecis destiterunt? Quid
rerum omnium habemus, in quod isti non animo sint hostili, qui et
simulacra deorum immortalium et templa spoliare priore bello et
comburere non dubitarunt? Quare laudandi sunt Iones, quod diris
eos exsecrationibus devoverunt, qui templa cremata turbarent aut
in iisdem fundamentis exaedificarent, non quod deesset unde ea
reficerent, sed ut monumenta posteris essent barbarorum impietatis,
et nemo fidem iis haberet qui ad eum modum in sacra deorum im-
mortalium grassari non dubitassent, sed eos et caverent et formida·
rent omneS‚'quos non tantum corporibus nostris cernerent sed etiam
religioni bellum intulisse.

42. Possum etde civibus nostris talia referre. Nam cum caeteris
contra quos bella gesserunt simulac in gratiam reditum est, inimi-
citiarum veterum obliviscuntur, Asianis autem ne pro acceptis qui·
dem beneficiis gratiam babent: adeo immortalem in eos iram gerunt.
Nam et patres nostri multos capitis damnarunt quod Medis studere
viderentur, et in conciliis etiam hodie, antequam publice quicquam
aliud decernatur, si quis civium Persarum pacem aut amicitiam ex-
petat, eum devotionibus obstringunt: Eumolpidae autem et Ce-
ryces in festo initiorum, caeteris quoque barbaris horum odio, tan-
quam homicidis, sacra interdicunt. Natura porro sic eos odimus,
ut nullis fabulis perinde gaudeamus ac Trojanis et Persicis, e quibus
clades eorum cognoscere liceat. Illud etiam reperias de bellis bar-
baricis‘hymnos, de Graecis naenias exstitisse nobis, ac illos quidem
in festis cani, harum autem in calamitatibus nos meminisse. Atque
etiam Homeri poesin propterea in majore esse pretio arbitror, quod “
eos qui barbaros oppugnarunt praeclaris laudibus extulit, nostrosque
majores artem ejus propterea honoratam esse voluisse tum in cer-
taminibus musicis tum in. educatione puerorum, ut saepc carmina
illa audientes inimicitias quae nobis cum barbaris intercederent edi-
sceremus, et virtutem nostrorum qui ad Trojam militarunt admi-
rantes, eorundem facinorum gloriam adamaremus.

43. Itaque mihi quidem nimis esse multa videntur quae nos incitent
ad bellum eis inferendum, in primis autem occasio, quae [tam prae-
clara quum sit] non est amittenda: etenim turpe fuerit, ea dum
adest non uti, elapsam desiderare. Quid enim regi bellum illaturi
optabimus amplius, quarn ea quae nunc suppetunt? Non AEgyptus
et Cyprus ab eo defecerunt? Non Phoenicia et Syria bello vastatae

