PRO PALAMEDE. 513

At horum nihil in me cerni, testem dabo idoneum vitam anteactam;
cui vos testi testes potestis esse εΑ nam quia mecum versamini, non
potestis haec ignorare. Quid quod nec honoris causa quisquam,
qui vel parum sapiat, his rebus daret operam. Honor enim virtu-
tem non vitium sequitur: Graeciae vero proditor quem possit ho-
norem consequi? Praeterea non eram honoris expers: quandoqui-
dem ab honoratis viris ob res honoratas honorabat, a vobis propter
sapientiam. Huc accedit, quod nequaquam tutum est has res
agere. Cunctis enim invisus est proditor, legi, juri, diis, hominibus.
Etenim legem violat, jus dissolvit, homines perdit, deos afficit con-
tumelia: talium vero plena periculis est vita, nec securitatem ullam
habent. At amicos volebam juvare, vel nocere hostibus? nam et
horum aliquis causa secus agat. Ego vero contra nocebam ami-
cis, juvabam hostes. Ac beneficii quidem nulla manebat me remu-
neratio: supplicii autem studio calliditati nemo navat operam.
Reliquum est, si ad metum, laborem aut periculum aliquod fugien-¹
dum haec institui. At haec nemo mihi possit tribuere. Etenim
propter haec duo cuncti cuncta faciunt, vel ut lucrum assequantur
vel damnum ut evitent. Quae autem praeter haee astute fiunt *a*
[jam] his rebus gerendis mihi me malum daturum esse, non me fal-
lebat: prodebam enim Graeciam, prodebam meipsum, parentes,
amicos, majorum dignitatem, avita sacra, sepulcra, patriam, urbem
Graeciae maximam: quaeque omnes maximi faciunt, ea inimicis tra-
didissem. Nunc etiam animadvertite, quam acerba mihi post has
res fuerit futura vita. Quo me contulissem? In Graeciam, ut poenas
laesis solverem? quis vero a me illorum abstinuisset manum? An
apud barbaros manerem, maximis quibusque rebus neglectis, honore
summo spoliatus, infamia turpissima constrictus, susceptis olim cum
virtute laboribus rejectis, idque per meipsum, quae quidem est maxi-
ma miseria? Quid quod ne apud barbaros quidem fides mihi fuisset,
quippe qui rem infidelissimam a me perpetratam scirent, cum ami-
cos hostibus prodidissem. At sine fide vitalis haud est vita. Etenim
qui vel bonis exutus vel regno patriave sit ejectus, alicubi possit
excipi: verum qui fidem amisit, omni spe eversus est. Ex his
igitur efficitur, ne voluisse me quidem, etiamsi potuissem, Graeciam
prodere.

4. Deinceps autem cum accusatore mihi agendum est. Qua tu
re fretus talis talem accusas? indignus indignum? est enim hoc
dignum cognitu. Utrum enim quod mihi crimen imponis, id certo
compertum habes, an conjectura complecteris? Etenim si comper-
tum habes, vel vidisti vel fuisti particeps {vel audivisti. Si vidisti,
locum, tempus his indica, quando, ubi, quomodb vidisti: si parti-
ceps fuisti‚ in eodem teneris flagitio: si de participe audivisti, is ipse
prodeat, appareat, testimonium dicat. Nam ita plus *habebit accu-

3 U

