AJAX. 501

vel pugnando vincendum est vel silentio serviendum. Haec vos
animadvertite et considerate: si enim non recte judicaveritis, nihil
ad facta valere verba, nec dicendo quenquam vobis prodesse posse,
manifestum fiet; simul et hoc intelligetis, per factorum inopiam
multos haberi longosque sermones. Quocirca vel non intelligere vos
quae dicantur fatemini, et surgite, vel recte judicate. quue non
occulte, sed palam, ut ipsos quoque judices manere poenam, si
secus judicarint, sciatis. Hoc deinde cognoscetis, non judices vos
dictorum, sed arbitros sedere. Ut enim judicare vobis de me rebus-
que meis permitto, ita arbitrari nemini, praesertim inter eum qui
non ultro sed invitus ad Trojam venit, et me qui semper primus ac
solus et absque moenibus in acie consisto.

-ι

ANTISTHENIS

ULYSSES.

1. NoN mihi tecum solum, propter quem surrexi, sed cum aliis
etiam omnibus res est: nam plus ego commodi quam vos omnes
exercitui attuli. Atque hoc et vivente dixissem Achille, et mortuo
nunc ad vos dico. Vos enim nullum obiistis praelium, cujus ego par-
ticeps non fuerim: at in meis privatis periculis nemo vestrum par-
tem habet. Jam in communibus pugnis ne victoria quidem permul—
tum proderat : in meis vero discriminibus, quae solus subibam, sive
feliciter me gererem, omnia vobis quorum causa huc venimus, con-
tingebat, sive secus, uno me fuissetis orbati. Neque enim ad manus
cum Trojanis conserendas huc appulimus, verum ad Helenam re-
cuperandam et capiendam Trojam. Haec porro meis in discrimini-
bus erant omnia posita. Posteaquam enim non potuit per oraculum
Troja capi, priusquam deae statuam nacti essemus, quis eam huc
praeter me deduxit? quem tu quidem sacrilegii insimulas. Im-
peritus est profecto, qui eum a quo est restituta statua, non Ale-
xandrum qui nobis eam surripuit, sacrilegum voces, Cumque om-
nes Trojae excidium optaveritis, me, qui ejus efficiendi rationem
invenerim, appelles sacrilegum? Atqui si pulcrum erat Trojam
capere, ejus quoque rei viam iuvenire pulcrum erat. Cumque alii
gratias agant, tu a probris abstinere non potes t nam per imperitiam
beneficia non agnoscis. Quanquam non imperitiae te insimulo; quo-
niam illa tum tibi tum aliis omnibus contingit invitis: sed quod
meis probris servari te non confiteris, verum insuper minaris, quasi
hos, si mihi arma adjudicarint, male sis accepturus. Ac saepe mul-
tumque minaberis, antequam ad rem venias: quinetiam si quid est

