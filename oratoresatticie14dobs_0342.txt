330 ISAEI

rem ejus ultum isses, an etiam ista Endium aies clam et inscio te

patrasse? Annon ex ipsa dote, quam Endius spuriae suae sorori

addebat, odorabaris nepti tuae injuriam fieri? Debuisses propter

hoc ipsum concepta indignatione Endium apud archontem de-

nuntiare, si ipse quidem substantiam tribus talentis aequiparabilem

possidere postularet (quam Endius quoque jure merito postulabat),

filiam vcro patris sui adoptivi, quamvis legitime natam, alii cuipiam

cum addita dote mille drachmarum solummodo [h. e. sextae partis
talenti] elocandam censeret. Et Nicodemus hoc aequo tulisset
animo? non ideo succensuisset? non Endium detulisset? Fecisset
profecto, ita me deus amet, si, quod ait, verum id et certum fuisset.
Quid? quod ne videtur quidem mihi unquam, neque ille [Endius]

neque ullus alius filius adoptatus tam aut tardus aut audax legum-

que contemptor fuisse in rep. obtinentium, ut, si pater adoptivus
una cum hereditate filiam reliquisset legitime natam, non ipse eam

domum suam duceret, sed alii cuipiam nuptui elocaret. Probe
enim norat Endius liberorum ab ejusmodi filia legitima procreatorum
universam aliquando futuram esse avitam hereditatem. Itane vero
quisquam hujus rei gnarus, alii cuiquam bona sua sciens traderet?
praesertim tam ampla et spissa atque haec sunt bona super quibus

hi nobiscum contendunt? Videturne vobis ullus alius filius ado·
ptatus tam fore impudens atque tam audax, ut filiam sui patris legi-
time natam alii elocaret cum dote ne decimam quidem partem
paternae hereditatis exaequante? Aut, si factum tamen id fuisset,
videturne vobis illius mulieris avunculus id fieri passurus fuisse, is

qui ipse matrem puellae patri ejusdem despondisse asseveravit in
testimonio coram judicibus solenniter dicto? Mihi quidem Nicode-
mus non videtur aequo id animo laturus fuisse, sed potius conten-
tionem super hereditate exorsurus et obtestationem interpositurus

et indicaturus archonti filiae paternorum bonorum heredi relictae
injuriam fieri, et, aliud si quod superfuisset telum juris illis adhuc
acrius, eo usurus nihilque sibi'ad obtinendam causam reliquum

facturus. Jam Endius quidem mulierem hanc, quam hic Nicode-
mus e sorore sua natam ait, ut spuriam e meretrice susceptam*
elocavit3 hic Nicodemus autem neque cum Endio de Pyrrhi here-

ditate contendere ausus est, neque Endium apud archontem defe-

rendum censuit, quanquam is Nicodemi neptem e sorore pro

spuria e scorto nata elocasset‚ neque dotis ab Endio mulieri additae

mediocritatem aegre se ferre significavit, sed illa omnia fieri aequo

animo passus est. Atqui leges de his omnibus diligenter definiunt.

De quo ut vobis constet, recitabit scriba vobis primo quidem loeo

iterum testimonium de hereditate Pyrrhi ab Endio 111 jure petita

eique a judicibus adjudicata, deinde vero de mulieris [filiae spuriae‚

Philae] elocatione [ab Endio facta} Recita tu ipsis.

