DE PACE. 117

tinent, etin quod intuentes omnes nostrae urbis actiones probare
debemus. Nam, si maledicta quibus nunc 'petimur exstinguere, si
temeraria bella sopire, si principatum perpetuo tenere studemus,
nulla nobis tyrannica imperia et potestates sunt affectandae, consi-
deratis calamitatibus quae inde capiuntur, et regnum Lacedaemo-
niorum imitandum atque aemulandum: quorum regibus minor
delinquendi potestas est quam hominibus privatis; tanto autem
feliciores sunt iis qui vi tenent imperia, ut tyrannorum quidem
interfectoribus maxima praemia publice constituta sint, pro illis vero
qui mortem in praeliis oppetere dubitant ignominiosiores habeantur
quam qui deseruerunt ordines aut clypeos abjecerunt. Operae
pretium igitur est talem expetere principatum. Ea autem rerum
nostrarum natura est ut a Graecis honorem eum consequamur, qui
Spartanis regibus a civibus habetur, si vestram potentiam non ad
opprimendam sed ad conservandam Graeciam pertinere existi-
marint.

48. Etsi autem de hoc argumento et multa et honesta dici
possent, tamen ut dicendi finem faciam utraque me admonent, et
orationis longitudo et annorum meorum multitudo: adolescentes
autem et per aetatem me robustiores moneo et hortor ut ea et dicant
et scribant, quibus maximae urbes et aliis nocere solitae ad virtutem
etjustitiam incitentur; nam in rebus Graeciae secundis eruditorum
etiam hominum res multo fieri meliores consueverunt.

