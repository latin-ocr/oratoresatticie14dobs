494 LESBONACTIS HORTATORIA.

cum impiis et injustis viris pugnatis, qui sua regione, in qua sunt
nati, perdita et relicta, vel ira deorum vel sua ignavia, vestram in-
vadunt et ex alieno prodeunt; nec tam vel a sua singuli Vesta vel
ab aliis aut avitis diis profecti sunt, quam a Furiis et Fraude dae-
monibus ad poenas dandas huc impelluntur. Etenim nec numero
vobis nec armis praestant ; neque vestra freti ignavia tam confidenter
vestra transeunt, verum illos deus aliquis ad luenda impietatis et
injustitiae supplicia deducit. Quapropter hoe unicuique vestrum
sit persuasum, permultum ad victoriam facere fidentiam. Quocirca,
quandoquidem et favent dii et licet vobis hos antecellere, hostium
armis exiguo tempore perlatis longam in omne tempus parabitis
virtutis gloriam, atque omnibus eorum vos esse posteros probabitis,
qui primum barbaris olim, postquam Marathonem vestram conscen-
derant, simul cum clamore devictis multas ejecerunt myriadas ac
multos occiderunt, quum neque auxilium ex Peloponneso exspectas-
sent neque suam considerassent paucitatem, verum propria freti
virtute manus conseruissent: deinde Plataeis simul cum aliis Graecis
qui ejusdem partis erant vicerunt; ut etiam ad Artemisium et ante
Salaminem praelio navali, sic ut etiamnum Graeciae servatores appel-
lentur. Sed et alia multa majores vestri praeclari obierunt certa-
mina, quorum victoriae praemia terminos habent urbes magnas, quae
multorum dierum a vestra distantes itinere vestro parent praeconi.
Quamobrem diis invocatis Olympiis, qui nobis merito plus quam
hostibus tribuunt, precario cum latronibus congrediamur. Sed
confidite: et diis justa impertientibus secunde pugnabitis. Exta
fausta et aequitas ut vobis fidentiam, ita metum illis, afferent. Quae
autem juvenes excitant maxime, vosmetipsos audite, et urbis magni-
tudinem ac felicitatem suam et gloriam unusquisque; sunt etiam
juventutis ludicra pulcri pueri ac mulieres, gymnasia, venationes,
quibus vos rebus et in libertate maxime fruimini; de quibus ceu
vestris nunc pugnatis supervacaneum viros quibus ista cara sint
cohortari. Quare mutuo vos cohortati, et vir virum et popularem
popularis et tribulis tribulem, secunda, fortuna, cum quis in hostes
vos ducet, utimini.

