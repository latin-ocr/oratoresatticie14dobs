36 ISOCRATIS

lum pro libertate gerendum sunt accincti, tum aliis qui servituti se
tradiderant ignoverunt. Humilibus enim oppidis quavis conditione
salutem esse quaerendam, urbibus autem quae Graeciae principatum
sibi vendicarent nullo modo pericula esse detrectanda‚ putabant;
sed ut viris fortibus optabilius est honeste mortem oppetere quam
vivere turpiter, sic etiam primariis urbibus expedire magis ex ho-
minum memoria prorsus deleri quam servitute oppressas conspici.
Atque his eos animis fuisse perspicuum est: quum enim fieri non
posset ut contra utrasque copias simul exercitum instruerent, as-
sumpta omni oppidana multitudine in vicinam insulam trajecerunt,
ut per vices cum alteris copiis [et non simul contra ambos exercitus]
Martis aleam experirentur.

27. Enimvero viri praestantiores illis aut Graecorum amantiores
ostendi qui possint, qui, ne servitutis causa Graecis essent, et urbem
desolatam et agros vastatos et sacra direpta et templa incensa, uni-
versi denique belli molem in patriam suam conversam, intueri non
recusarunt? ac ne his quidem contenti, contra naves mille et du-
centas soli pugnare aggressi, non tamen etiam siti fuerunt: Pelo—
ponnenses enim eorum virtute pudefacti, et, si nostri periissent, ne
se quidem fore incolumes, sin vicissent, suas urbes in ignominia
fore cogitantes, adire periculorum societatem sunt coacti. Ac tu-
multus qui in ea re inciderunt et clamores et cohortationes, quae
communia sunt omnium bellorum navalium, non video quorsum atti-
neat commemorare: quae autem hujus loci propria sunt et digna
principatu et, supra dictis consentanea, ea demum est mei officii
dicere. Tantum enim nostra urbs, dum incolumis esset, caeteris
antecelluit, ut eversa etiam plures triremes ad id praelium iu quo Ι
Graeciae salus agebatur contulerit quam caeteri omnes qui pugnae
illi interfuerunt, neque vero quisquam animos adeo a nobis habet
alienos, quin fateatur id navale praelium victoriae totius belli causam
exstitisse, atque idipsum nostrae urbi acceptum esse referendum.

28. Enimvero quum bello petendi erunt barbari, quorum esse ·
decet principatum? Non eorum qui bello superiore praeclarissime
se gesserunt, qui et privatim pericula pro aliis saepe adierunt et
primas in communibus discriminibus meruerunt? non eorum qui
pro salute Graeciae patriam deseruerunt? non eorum qui et olim
plurimas urbes condiderunt et easdem maximis e calamitatibus
denuo eripuerunt? An vero non iniquissime nobiscum ageretur qui
maximam partem malorum examinavimus, si in judicio dignitatis
minus lionoris consequeremur? si, qui turn pro salute omnium in acie
prima stetimus, nunc alios sequi cogeremur?

291 Hactenus equidem scio‘constare inter omnes nostram urbem
et plurima in Graeciam beneficia contulisse et deberi illi principa-
tum: post haec autem sunt qui nos accusent, ut qui suscepto maris
imperio multis cladibus Graecos affecerimus, et inter alia crimina

