PANEGYRICUS. 33

laudem et praemia meruerunt, neque multo post maris imperium
sunt adepti, et delatum a Graecis caeteris, et istis qui nunc id nobis
eripere student non adversantibus.

21. Neque vero me quisquam ignorare putet etiam Lacedae-
monios sub illa tempora multa in Graecos beneficia contulisse: sed
tantum abest ut nostrae urbis laudes propterea minuantur, ut majores
etiam sint quod talibus aemulis tantum excelluit. Dicam autem
paulo prolixius de his duabus urbibus neque celeriter nimium
praetervehar, ut in memoriam utrunque nobis revocetur, tum no-
strorum majorum virtus, tum inimicitiae barbarorum. Neque me
fugit, quam difficile sit post alios omnes de rebus dicere jam olim
occupatis, de quibus eloquentissimi cives in publicis sepulturis saepe
verba fecerunt: necesse enim est maxima quaeque jam ante in
medium allata, et parva quaedam relicta esse. Non tamen ea quae
restant, quoniam instituto nostro serviunt, silentio praetereunda sunt.

22. Optime igitur meritos et maximis laudibus fuisse dignos
eos existimo qui sua corpora pro Graeciae defensione periculis ob-
jecerunt: sed nec eorum nulla ratio habenda est qui eo bello aetate
superlores in utraque urbe summae rerum praefuerunt. Illi enim
fuere qui praepararunt posteros et populum ad virtutem cohortati
eos barbaris acerrimos adversarios effecerunt. Nec enirn illi nul-
lam reipublicae curam habebant, neque publicis opibus fruebantur
ut privatis, ut alienas negligebant, sed eas administrabant ut pri-
vatas, ita iis abstinebant ut abstinere decet prorsus alienis; nec
pecunia felicitatem metiebantur, sed is opes possidere tutissimas
et pulcherrimas sibi videbatur, qui ita se gerebat ut et ipse ma-
ximam laudem mereretur et liberis suis honestissimam famam reli-
cturus esset3 neque audacia inter se certabant nec alios alii ferociter
impetebant, sed gravius esse putabant male audire a civibus quam
honeste pro urbe occumbere, et magis erubescebant si quid publice
delictum esset quam nunc privatim peccasse pudeat. In causa
illud erat, quod operam dabant ut leges accuratae et praeclarae
essent, non tam privatorum contractuum quam publicae disciplinae.
Sciebant enim bonis viris nihil opus esse multis scriptis, sed paucis
velut tesseris, ut de re tum publica turn privata consentirent. Jam
tantum fuit eorum reipublicae studium, ut inter eos sactiones
essent, non utri alteris e medio sublatis reliquis dominarentur, sed
utri suam in civitatem beneficentiam properantius declararent:
societates coibant, non ob privata commoda, sed propter populi
emolumenta. Eodemque modo etiam res aliorum administrabant, ut
colerent Graecos non exagitarent, existimabantque non tyrannidem
sed imperium in eos esse exercendum, et duces potius quam
dominos appellari, servatores et non vastatores nominari, se cu-
piebant; beneficiis civitates alliciebant non vi eversas ad se pertra-

F

