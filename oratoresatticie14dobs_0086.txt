74 ISOCRATIS

provinciae dominum, et ex Herculis posteritate ortum, et ducem
suum, per insidias occiderint. Cujus liberi vitato periculo sup·
plices huic urbi facti sunt, traditaque regione petierunt ut patris
necem ulcisceremini. Vos igitur consulto oraculo, jussi et acci-
pere quae offerrentur et opem ferre affectis injuria, victis bello Mes-
seniis sic eorum agrum et urbem in vestram ditionem et potestatem
redegistis.

8. Ac de primo quidem vestro jure etsi non accurate disserui --
nec enim hoc tempus patitur consectari onmia, sed necesse est
brevitatis potius quam perspicuitatis rationem habere -—, ex his
ipsis tamen omnibus perspicuum esse arbitror non aliam fuisse
rationem ejus regionis acquirendae quam nostram esse confitentur
omnes quam controversae. Tum enim hanc colimus, et ab Herculis
posteritate datam, et Delphico oraculo confirmatam, et incolis
ejus bello superatis: tum illam ab iisdem eodemque modo acce·
pimus et iisdem usi vaticinationibus. Quod si hoc animo sumus
ut nulla in re eis repugnemus, etiamsi Spartam deserere nos
jusserint, supervacaneum est de Messena magnopere laborare:
sin nemo vestrum est qui patria spoliatus vivere sustineat, non
aliter etiam de illa debetis esse animati. Idem enim utrinque jus,
eadem defensio nobis est.

9. Praeterea nec illud vos praeterit, possessiones sive privatas
sive publicas praescriptione longi temporis et confirmari et patri-
monii loco habendas, persuasum esse omnibus. Nos autem Mes-
senam cepimus priusquam Persae regno potirentur Asiamque
subigerent, et priusquam pleraeque Graecae urbes conderentur. Et
quum tanta nostrae causae sit aequitas, Thebani barbaro Asiam
tanquam patrimonium adjudicant, qui nondum ducentos annos
rerum potitus est, nobis autem Messenam, quarn duplo longius te-
nuimus, ereptum eunt: ac Plataeas quidem et Thespias nuper
admodum everterunt, hanc autem post quadringentos annos sunt
instauraturi, horum utroquejusjurandum et foedera violantes. Quod
si germanos Messenios restituerent, injuste quidem facerent, sed
minus queri tamen de eorum injuria possemus: nunc Helotas in
vicinia nostra collocant, quare non hoc gravissimum est, si praeter
jus et aequum nostra possessio nobis adimetur, sed si dominos illius
esse videbimus nostros servos.

10. Jam ex his quae sequuntur magis etIam perspicietis, et nunc
inique tractari nos et tunc Messenam jure tenuisse. Nam post
multa praelia commissa tandem pacem facere coacti sumus, quum
quidem multo pejus nobiscum quam cum hostibus ageretur. Atqui
quum iis temporibus conditiones ferrentur, quibus fleri non poterat
nt nos meliore conditione essemus, de aliis quibusdam rebus con-
tentiones inciderunt‚ sed Messanam injuste nos tenere, neque rex

