EPISTOLA VII. 295

3. Quae igitur mihi consulta videantur, haec sunt. Sic autem se
res habet. Si pecunias majoremque potentiam et pericula, sinc qui-
bus hae parari nequeunt, adamas, alii tibi in consilium adhibendi
erunt: sin tibi harum rerum abunde est, virtutis vero et honestae
famae ac popularis benevolentiae desiderio teneris, et orationi meae
obtemperandum erit, et curn illis certandum qui praeclare suas urbes
administrant, non modo ut par illis evadas, sed etiam ut eos supe-
res. Nam Cleommin audio, qui Methymnae dominatur, tum in
aliis actionibus viri boni et prudentis fungi officio, tum tantum
abesse, ut quenquam civem occidat aut in exsilium agat aut pro-
scribat aut simili clade afficiat, ut cives ejus in summa securitate
degant, ut patria pulsos ab exsilio revocet, ut restitutis possessiones
unde exciderunt reddat, his vero qui eas tenuerant tantum pro eis
numeret quanti emerunt, neque his contentus cives omnes armis
instruat et exornet, nihil metuens ne qui novarum rerum studiosi
insidias ipsi struant; quod si qui audeant, mortem oppetere satius
esse ducit in tanta humanitate et benignitate erga cives, quam cru-
deliter in eosdem grassando vitam ultra usitatum mortalium termi-
num producere.

4. Plura de liis, et fortasse accuratius, tecum disseruissem, nisi
mihi hae literae cum magna festinatione scribendae fuissent. Sed
alias iterum tibi, nisi me senium prohibuerit, consilium dabimus, in
praesentia vero de privatis rebus agemus.

5. Autocrator, qui literas has tibi reddit, est mihi familiaris,
Nam etin iisdem studiis versari sumus et eadem arte saepe usus
sum, denique illi auctor fui ad te proficiscendi. His omnibus de
causis eum honorifice itaque tractes velim ut nostrum utrique expe-
dit, ac prae te feras, quicquid officiorum in eum contuleris, aliqua ex
parte mea quoque gratia fieri.

6. Neque mireris, me tam expedite ad te scribere, qui a Clearcho
nihil unquam petierim. Nam sere omnes, qui isthinc ad nos na-
vigant, te similem esse dicunt praestantissimis eorum qui nobiscum
una versati sunt, clearchum vero, quo tempore apud nos fuit, fate-
bantur omnes, qui eum unquam convenerant, liberalissimum esse et
mansuetissimum et humanissimum inter omnes discipulos nostros ε
posteaquam autem principatum est adeptus, ita mutasse animum
visus est, ut omnes qui eum prius noverunt demirentur. Ob has
igitur causas factus ab eo sum alienior: te vero amo et probo, ac
vehementer velim te nos complecti familiariter.. Sed et tu quam—
primum ostendes, an idem tuus sit erga nos animus ε namet Auto-
cratorem commendatum habebis, et epistolam ad nos mittes, qua
vetus amicitia nostra et hospitium renovetur. Vale, et si quid dc
nostris opus fuerit, scribito.

