GORGIAE

PRO PALAMEDE APOLOGIA.

1. NEC accusas-io, nee defensio, Judices, causa capitis instituitur;
quandoquidem ejus unumquemque mortalium natura, qua die natus
est, manifesto damnavit suffragio: verum honor agitur et infamia,
rectene mihi an turpissime ‚sit et maximo cum flagitio violenter mo-
riendum. Quae cum duo sint, alterum in vestra est, alterum in
mea potestate: vos enim vi potestis uti, ego quod rectum sit tueri.
Etenim non difficulter me poteritis, si voletis, occidere : postquam
eo valetis, quod mihi deest, imperio. Ac si quidem Ulysses accu-
sator, vel meam proditionem compertam habens vel ita se rem
habere existimans, Graeciae studio accusationem institueret, optimus
mehercle vir esset —- quippe qui patriam, parentes totamque ser-
varet Graeciam atque insuper sontem puniret -: sin per invidiam
et malignitatem crimen hoc confinxit, ut illo modo optimus, ita hoc
pessimus deprehenditur. Sed ego unde incipiam? quid primum
dicam? ad quam defensionis partem me vertam? Etenim crimen
immane terrorem gravem parit; is porro dicendi affert inopiam, nisi
quid veritas et necessitas suppeditent, periculosiores quam abun-
dantiores magistrae. Ac primum quidem accusatorem nihil habere
compertum certo scio: nihil enim tale fecisse me compertum habeo;
neque quod factum non est scire quisquam possit. Sin opinione
ductus accusavit, duab—us eum rationibus non recte putare docebo.

Nam neque si voluissem, potuissem, neque si potuissem, ea facere
voluissem.

2. Primum autem non posse me ostendam. Oportebat enim ali-
quod praecedere proditionis initium, idque fuisset colloquium: siqui-
dem factis verba necesse est antecedere. Quomodo autem verba
sine conventu fierent? quomodo porro conventus haberetur, cum
nec ille ad me nec ego ad illum quenquam misissem? neque etiam
per literas quicquam absque tabellario nuntiatum est. Sed ut hoc
fieri posse demus ; atque una colloquamur. Quomodo ἲ quis cum
quo? Graecus cum barbaro. Quo pacto audiam aut loquar? an
solus cum solo? neuter alterum intelligit. An per interpretem?
Tertius ergo rerum fit occultandarum testis. At ut hoc quoque
demus, quamvis est falsum. Fides postea danda fuit ct accipienda.
Quaenam ea fuisset? Jusjurandum? quis erat mihi proditori credi-

