ARCHIDAMUS. 77

salutis esset in propatulo (nam et ab hostibus premebatur, et civibus
invisus erat),fuga salutem quaerere decreverat; quum autem quidam
e familiaribus ausus fuisset dicere honestissimam sepulturam esse
imperium, improbato turpi fugae consilio belloque repetito, non
modo ingentem hostium numerum cecidit, sed et dominationem in
cives suam confirmavit, et potentiam pristinam plurimum auxit, et
vitam in imperio exegit, et eosdem honores eandemque potestatem,
quibus ipse fuerat usus, filio reliquit.

18. Similia his et Amyntas Macedonum rex fecit. Victus enim
praelio a vicinis barbaris amissaque tota Macedonia, primum de
regno deserendo cogitavit ut vitam conservaret, deinde quum audis-
set a quodam illud laudari quod Dionysio dictum fuerat, mutata ut
ille sententia, parvum quoddam castellum occupavit et hinc accer-
sitis auxiliis trimestri spatio Macedoniam universam recepit, et in
regia dignitate senio confectus decessit.

19. Quod si omnia talia facta conquirenda sint, et ego dicendo
et audiendo vos defatigaremini: nam si vel ea quae Thebano bello
acciderunt recordemur, fieri quidem non poterit quin calamitate
nostra doleamus, sed iidem etiam de caetero spem concipiemus
meliorem. Quum enim ausi essent illi nostras impressiones et minas
sustinere, ita fortuna res eorum mutavit, ut qui ante nobis paruis-
sent jam nobis imperandi potestatem sibi arrogent.

20. Qui igitur tantas mutationes accidisse videt, in nostris autem
rebus nullas fore putat, non satis est consideratus: sed et praesen-
tia aequis animis ferenda sunt et de suturis bene sperandum: constat
enim a civitatibus tales casus, si domi consilium et disciplina, foris
arma et peritia rei militaris vigeant, emendari. Neque vero quis-
quam refragabitur, quin et scientia bellicae rei praestemus, et apud
nos solos talis respublica sit qualem esse decet. Quae quum ita
sint, fieri omnino nequit quin feliciores futuri simus iis quibus neu-
trum horum magnae curae fuit.

21. At quidam in bellum invehuntur, ejusque perfidiam accu-
sant, argumentis utentes cum aliis tum iis ipsis quae nobis accide-
runt, seque mirari dictitant quenquam esse qui rei tam saevae ac
temerariae fidem habendam censeat.

22. Ego vero novi multos qui sibi magnam bello felicitatem
pepererunt, multos item qui eadem pace amiserunt: nihil enim
rerum talium per se omnino vel malum est vel bonum, sed ut quis-
que rebus atque occasionibus utitur, ita necesse est eventus con-
similes inde consequi. Est antem felicibus expetenda pax; nam eo
statu parta bona diutissime conservantur: calamitosis vcro ad ge-
rendum bellum animus adjiciendus3 nain tumultu bellico et inno-
vatione afflictoe res celerius eriguntur. Quorum ego vercor nc
contrarium facere videamur: nam qutun delicate nobis vivere licc-

