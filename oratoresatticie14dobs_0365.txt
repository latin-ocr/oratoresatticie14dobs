DE DICAEOGENIS HEREDITATE. 5353

civibus ad bellum sustinendum patriaeque salutem tuendam, hic
unus Dicaeogenes ne semel quidem quicquam contulit3 nisi quod,
cum Lechaeum caperetur, provocatus ab aliis pollicitus est in con-
cione audientibus omnibus se trecentas drachmas, minus adeo quam
Cleonymus Cretensis dedit, esse daturum: et hoc ipsum tamen
donum, quod pollicitus est, gratuitum, non praestitit, sed turpissi-
ma de causa pependit ejus nomen apud Eponymos in tabula publica
proscriptum, ut impostoris et vani hominis, qui, quam largitionem
ad salutem patriae tuendam sponte sua pollicitus fuisset, eam re ipsa
non praestitisset. Qui jam mirandum sit, me qui unus sim ab hoc
Dicaeogene deceptum esse, qui pari modo vos quoque cunctos in
concionem congressos deceperit? Etiam hujus rei testes praestabo.

TESTES.

8. In remp. ergo Dicaeogenes hoc pacto et tarn magnifice e re
tam lauta erogavit: erga necessarios autem eum se gerit quem
videtis3 narn alios nostrum fortunis exuebat, copiis et gratia prae·
pollens, alios aequo animo ferebat ob penuriam victus quotidiani
peregre proficisci ad capessendum militiam mercenariam. Viderunt
omnes matrem ejus in fano Ilithyiae sedentem, cum hunc filium suum
infandi sceleris in se commissi incusaret, quod scelus vel ore pro-
ferre verecundor, quanquam illum quidem tantum scelus committere
nil puduit. Melane AEgyptio cum esset a puero familiariter usus,
habet nunc eundem Melanem sibi inimicissimum, ideo quod pecu-
niam ab illo mutuo sumptam non reddit: reliquorum, si qui cum
eo consuevissent, alii non recuperarunt nummos ipsi mutuo datos,
alii decepti sunt ab eo non praestante ea quae se daturum promisisset,
si quiescentibus ipsis hereditatem in jure petitam adipisceretur.
Nostri autem majores, 0 judices, qui bona istaec nunc controversa
reliquerunt sudore suo parta, nullis non choregatibus defuncti sunt,
pecuniasque quamplurimas ad onera belli perferenda contulerunt,
neque tempus ullum vacavit ipsorum trierarchatibus. Quorum
documenta sunt donaria ab illis in fanis deorum, ex eo quod ipsis
de necessariis impensis redundaret dedicata, quo monumenta suae
virtutis essent; tripodes, alii in templo Bacchi consecrati, quos
tripodas, choregi cum essent, praemia et monumenta victoriae, abs-
tulerant, alii in templo Pythii Apollinis Delphis consecrati: prae-
terea quoque in arce [Athenis] primitias fortunarum consecrarunt,
fanum quod ibi est Minervae simulacris aeneisque saxeisque numero
multis, ut e re familiari privata, exornarunt. Ipsi autem pro patria
micantes occubuerunt, Dicaeogenes quidem Menexeni‚ avi mei pater,
strategi cum dignitate apud Eleusinem, Menexenus autem filius ejus
phylarchi partes gerens [h. e. magistri aloe equestris] apud Sparto-
lum in terra Odrysarum, Dicaeogenes autem hujus Menexeni filius

2 z

