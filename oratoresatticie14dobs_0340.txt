5328 ISAEI

TESTIMONIUM.

Sed ut de hoc quoque constet quod modo commemorabam, e jure
nostro reversuram ad Nicodemum fuisse dotem, si evenisset ut soror
ejus sine prole decederct; unde colligebam, cupiditatem Nicodemi
passuram non fuisse ut de dote praestanda nil curaret a Pyrrho sibi
caveri, cui sororem a sc desponsam fuisse indotatam pro testimonio
asseveravit. Recita tu hanc quoque nostri juris e codice legum
particulam.

LEGES.

Videturne vobis Nicodemus ad emolumenta tam segnis tam tor-
pidus et hebes fuisse, ut non multo magis hoc in negotio unde spes
lucri certa ipsi affulgeret, si vere actum unquam fuisset, summa qua
fieri potest cum diligentia atque circumspectione versaturus fuisset
suisque commodis prospecturus? Ego quidem medius fidius arbi-
tror eum ad diligentiam rei saciundae nihil sibi reliquum facturum
fuisse: alii quidem, qui mulierem aliquam sub conditione pellicatus
elocantes pecuniam ei addunt, caveri sibi curant de emolumentis
quorum fructum sperare debeat ejusmodi pellex; Nicodemus autem
in sorore—ut ait—despondenda, hoc unum scilicet spectaverit ut
legitime eam desponderet? dotis et commodorum inde ad semet
redeuntium nullam prorsus habuerit rationem? illene, qui minuti
aeris causa, cujus cupiditate forenses causas in tribunalibus vestris
actitat, nequam esse haud veretur?

7. Verum etsi nequitia hujus hominis, me vel tacente, plerisque
rvestrum cognita ita et perspecta est, ut mihi quidem, de eo quippiam
eloquenti, testes non sunt defuturi; juvat tamen ante omnia sum-
niam ejus in dicendo falso testimonio impudentiam hisce propemo-
dum argumentis denudare. Dic, sodes, Nicodeme, sororem si tu
Pyrrho legitime despondisti ex eaque nosti filiam illi rite natam, cur
passus es fratrem nostrum hereditatem Pyrrhi ajudicibus petere ab
iisque eam illi adjudicari, praeterita filia quam tu ais ab avunculo
nostro relictam legitime susceptam? An te fugiebat per hanc »
ipsam hereditatis petitionem atque adjudicationem filiam e sorore
tua natam declarari spuriam? Nam profecto frater noster illa pe-
tenda et impetranda nil aliud fecit, quam ut filiam, quae se fert ejus
a quo hereditas relicta fuit, spuriam declararet. Verum non modo
frater id fecit, sed dudum ante idem fecerat ipse quoque Pyrrhus
veo quod fratrem nostrum pro filio adoptavit τ quibus enim filiae sint
legitime quaesitae, eorum nulli per leges licet testamentum scribere
aut praeteritis filiabus et in fraudem earum alii cuicunque bonorum
suorum partem donare legare. Id quod vos ipsi e legibus intelli-
getis, cum recitatas audieritis. Recita tu illis hasce.

