82 [SOCRATIS

34. Dies me defecerit, si quanto nos meliore conditione futuri
simus explicare aggrediar. Illud certe quidem inter omnes constat,
nos reliquis Graccis antecellere non magnitudine urbis nec multitu-
dine virorum, sed eo quod nostra respublica exercitui similis est
bene constituto et parere ducibus volenti. Quod si id repraesenta-
bimus cujus simulacrum quoddam ita nobis profuit, quis dubitet
quin hostibus superiores facile futuri simus?

35. Nec enim ignoramus eos etiam qui hanc urbem condiderunt,
exiguo in Peloponnesum ducto exercitu multas et magnas urbes
obtinuisse. Praeclarum igitur fuerit nos majores nostros imitari, et
ad principium regressos, quoniam impegimus, dare operam ut pri-
stinam dignitatem ac imperium recuperemus. Omnium profecto
indignissimum nobis fuerit, salutem nostram non persuadere nobis
urbem hanc ut relinquamus, quum sciamus Athenienses pro liber-
tate Graeciae patriam suam deseruisse, et, quum aliis exemplum prae-
bere debeamus hujusmodi facinorum, ne imitari quidem velle res
illorum gestas. Multo magis etiam ridiculum est, quum Phocenses
magni regis dominationem fugientes, relicta Asia Massiliam se
contulerint, nos tam abjectis esse animis ut illis parere velimus qui-
bus perpetuo imperavimus.

36. Neque vero animis nostris illa dies obversari usque adeo
debet, qua carissimi quique a nobis segregandi erunt, sed illuc re-
spicere debemus, fore tempus quo victis hostibus atque urbe in inte-
grum restituta et domesticos nostros recipiamus, et omnibus probe-
mus nos et nunc nullo nostro merito fuisse calamitosos, et supe-
riori tempore non immerito principatum nobis vendicasse. Sic
autem se res habet. Haec quae dixi non sic accipienda sunt, quasi
ea mox fieri velim aut rebus aliter consuli nequeat, sed ut animos
vestros quasi praepararem, ut sentiretis et has calamitates et longe
his acerbiores vobis potius sustinendas esse, quam ad talem de
Messena conditionem qualern illi praescribunt descendendum.

37. Neque vero ad bellum tanto studio vos hortarer, ni prospi-
cerem ex his quae ego dico pacem firmiorem fore, ex illis vero quae
alii suadent, non solum cum turpitudine conjunctam, verum etiam
minime diuturnam. Etenim si Helotas juxta collocaverimus et hanc
urbem auctam siverimus, quis non videt, nos in perpetuis tumulti-
bus et periculis futuros esse? Qui igitur de securitate disputant,
illinon animadvertunt se paucorum dierum pacem bello perpetuo
redempturos. Î¹

38. Ego vero ex eis audire cupio pro quibus rebus in acie putent
mortem nobis oppetendam. Non quum nobis hostes injusta impe-
rant? non quum agrum eripiunt servosque nostros manumittunt?
quum in ea terra collocant illos quam nobis patres reliquerunt?
quum nos non tantum nostris opibus spoliant, sed etiarn praeter alia

