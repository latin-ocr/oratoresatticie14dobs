166 isOCltA'rls

officio suncti essent, eos mediocriter collaudatos aliam talem cura—
tionem suscipere oportebat, qui vero paululum de via declinassent,
summis probris et maximis suppliciis affici ; quare nemo civium ut
nunc fit magistratus appetebat, sed magis gestiebat eos tunc effu-
gere quam nunc consequi, omnesque putabant nunquam exsistere
posse veriorem democratiam aut firmiorem aut multitudini utiliorem
ea quae et talium functionum populo immunitatem daret, legendorum
autem magistratuum auctoritatem et puniendi delinquentes tri-
bueret; quae non alia potestas est quam felicissimorum tyran-
norum.

59. Et haec pluris quam ego dico eos fecisse‚illud maximo argu-
mento est quod populus alias reipublicae formas quae displicent op-
pugnare et destruere et magistratus occidere solet, hac vero usus
est non paucioribus quam mille annis, in eaque perseveravit ab illo
tempore quo accepit usque ad Solonis aetatem Pisistratique princi-
patum ; qui populi gubernator factus, quum reipublicae multum
nocuisset optimosque cives tanquam oligarchicos ejecisset, tandem
populari statu abrogato tyrannidem occupavit.

60. Fortassis autem aliqui me absurde facere dicent — nihil
enim vetat hanc orationem reprehendere —‚ qui haec dicere audeam
tanquam de rebus perfecte mihi cognitis, quibus dum gererentur
non interfuerim. Sed ego me nihil horum temere facere puto.
Nam si ego solus sermonibus de veterum institutis et scriptis, quae
ab illo tempore ad nos pervenerunt, fidem haberem, non injuria re·-
prehenderer: nunc multos eosque prudentes viros facere idern quod
me apparet. Praeterea, si argumenta et orationem a me postulentur,
probare queam omnes homines auribus plura quam oculis cogno-
scere, et majores et pulcriores res scire quas ab aliis audierint quam
quibus ipsi interfuerint. Caeterum hujusmodi reprehensiones neque
negligendae sunt—nam, si anemine diluerentur, fortasse veritatem
laederent — neque refutandis illis diutius immorandum, sed ubi tan-
tum aliis subindicatum suerit ex quo adversarios nugas agere osten-
datur, ad propositum redeundum et absolvendum id quod institutum
fuit; quod ego quoque faciam.

61. ordinationem igitur reipublicae, et tempus per quod ea sunt
usi, quantum satis est exposuimus: restat igitur ut quae actiones
bonum civitatis statum secutae sint explicemus· Ex his enim adhuc
rectius intelligetur nostros majores rempublicam meliorem habuisse
tum quam alios et modestiorem, atque iis et magistratibus et consi-
liariis esse usos quorum auctoritati parere prudentiae est.

62. Sed ne haec quidem prius dicenda mihi sunt, quam pauca
praefatus fuero. Si enim, neglectis eorum reprehensionibus qui
hoc unum didicerunt, vel de aliis rebus gestis vel de militari disci-
plina, quibus usi majores et barbaros superarunt et a Graecis bene

