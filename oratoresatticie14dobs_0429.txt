DE HAGNIAE HEREDITATE. 417

vestrum‚ita me dii ament, arbitror esse qui ignoret, sed perinde nostis
omnes; quapropter causae nil video cur his de rebus plura disputem.
Sed video eum [adversarium] orationem plurimam in rationibus
substantiae tum ejus quae pupillo est-tum alterius quae mihi expo-
nendis consumere, et pupillum quidem plane nudum fortunis om-
nibus oratione facere et ad incitas redactum, mihi autem copias ne-
scio quam ingentes verbis adstruere, animumque affingere tam de-
generem tam sordidum tarn flagitiosum denique atrumque, ut Stra-
toclis filiarum‚-quae numero sunt quatuor, nulli dotem quocunque
pacto contribuam, quamvis bona fratris earum habeam mihique
arrogaverim; id enim ille verbis tantummodo jactat. Consultum
itaque duco a me huuc quoque nodum expediri. Sperat enim se
his orationis praestigiis hoc consecuturum, ut sinistra de me opinione
repleti animisque a me abalienati suspectum me vobis *exosumque
habeatis mihique invideatis ut homini proeter meritum et per nefas
bonis alienis saginato, liberorum Stratoclis autem miseratio vos in-
cessat, si culpa mea egeni et mendici facti vobis videantur esse.
Committendum itaque mihi non estut vos haec ignoretis, sed opera
potius danda ut haec quoque probe teneatis, quo certi sitis eum haec
quoque mentitum esse, pariter atque reliqua omnia mentitus est.
Ego profecto‚judices, haud recusem hominum omnium pessimus
haberi, si, Stratocle in re domestica afflicta exstincto, ita me imme-
morem ejus itaque gererem inhumanum ut ipse copiis rerum omnium
abundans liberos ejus egere rebus omnibus paterer pensique eos
haud facerem. Sin autem Stratocles liberis facultates reliquit et
ampliores quam sunt meae et certiores, easque tantas ut et filiee cum
dote luculenta possint elocari, et filius cum iis, quae ab elocatione
sororum ipsi supersunt‚nihilominus tamen in locupletibus haberi,
egoque si bona illa sic administro ut multo etiam magis amplificen-
tur, tum merito caream reprehensione, rem meam familiarem illorum
rei adjicere nolens, et, quod rem illorum non tuear modo sed am-
plificem quoque accessionibus haud poenitendis, ex eo vel lauder
quoque merito. Rem autem ita se, ut aio, habere, facile demon-
stratu est.

10. Primum itaque ipsa de substantia Stratoclis exponam, tum
quoque me recte postulare ut tutela pupilli penes me imposterum
quoque maneat. Stratocli patrimonium erat perinde atque mihi est
modicum eiusmodi ut munera quidem non edentibus sufficiat,
edendis autern muniis nequaquam par sit. Documentum dabo:
ambo nos cum uxore quisque sua vicenas minas tulimus in dotem,
cujusmodi dos non facile in domum locupletem detur [sed duplo
triplove et ultra major]. Sed contigit Stratocli ut patrimonio here·
ditatem duum talentorum cum semisse adjungeret. Theophon enim
ejus uxoris frater moribundus ex ejus filiabus unam sibi pro filia

3 u

