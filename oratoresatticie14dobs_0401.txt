DE CIRONIS HEREDITATE. 389

atque subornavit competitorem, cui operae praemium hereditatis
partem promisit millesimam, si res ex animi sui sententia prospere
successisset, totam sibimet ipsi jam destinatione arrogans, et spe
praecipiens3 et non ad me solummodo, sed ne ad hunc quidem ’
[competitorem meum] fatebatur avum in bonis quicquam reliquisse,
sed prorsus negabat quicquam superesse. Quam primum Ciron
animam reddidisset, vestem ei feralem ipse comparavit, cujus pre-
tium ut ego dependerem mihi mandabat coram testibus, quorum ex
ore ipsi audivistis idem affirmantium; verum post, aes illud afferente
me refundendum, simulabat se non posse id a me accipere, nam ab
hoc [competitore meo] sibi jam esse refusum quibus 'malitiosis
artibus et vafris commentis hoc agebat Diocles, ut latenter me de
jure meo avum sepeliendi detruderet, ut, non ego, sed ipse Cironem
sepeliise videretur [eoque jus hereditatis petendae adipisceretur·,
defunctos enim non nisi proximi cognati atque heredes sepeliebant}
Diocle itaque de domo hac [in quae aetatem degit Ciron] et uni-
versis de bonis ejus controversiam mihi movente, atque negante ab
avo quicquam relictum esse, consultum haud ducebam pervim et
armata manu corpus exanime avi ex illa domo in meam a me trans-
ferri: tempus enim id minus erat opportunum: sinebam itaque
corpus quidem illa in domo manere, praesertim amicis hoc consilium
meum probantibus3 verumtamen una cum illis [uxore avi, ipsoque
Diocle, et competitore ab hoc adversus me subornato] funus avi
curabam et una exsequias ibam: sumptus e bonis ab avo relictis
depromebantur. Haec ad hunc modum invitus atque coactus age-
bam; quo tamen hac quoque imre me potiores ne essent, neque
illis quicquam prodesset illa machina mihi structa ut coram vobis
jactaret me nihil ad funeris sumptus contulisse, de consilio jurispe-
riti, quem hac de re consultum ieram, de meo aere sumptus funeris
erogavi et novemdialia sacra in tumulum intuli quam lautissime
atque apparatissime poteram, quo sacrilegium hoc ipsis exscinderem
[h. e. quo eriperem ipsis hunc praetextum hereditatis petendae,
quod in Cironis funus erogassent sumptus; quo facto deorum
manium religiones temeratae fuissent, atque sacrilegium commissum,
in officium curandi funeris intrudentibus sese iis, qui, cum essent a
cognatione defuncti alieni, non possent non manibus ejus molesti
esse, eosque interturbat-eL et quo hi ne viderentur omnia, ego autem
nihil impendisse viderer, sed perinde ego impenderem atque illi
fecissent.

14. Hae ferme sunt res gestae, et hae causae litium atque mole-
stiarum inter nos coortarum t verum aliis quoque in rebus si noritis,
judices, quanta sit hujus Dioclis cupiditas atque impudentia, nemo
vestrum sit futurus qui orationi meae fidem deneget. Pauca so-
lummodo mihi liceto ejus documenta commemorare. Tres erant

