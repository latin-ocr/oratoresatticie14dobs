370 lSAEl.

sactum est ut multi, ejusmodi tabulas testamentariae, confictas
atque suppositas esse aientes, ita adoptatis de adeunda hereditate
controversiam moverint. Nunc autem mihi videtur omnis cavendi
diligentia supervacanea atque inutilis esse: quamvis enim omnes
adoptationis meae actus ita essent in propatulo acti, nihilominus
tamen sunt qui super Apollodori hereditate mecum contendere pro
Eupolidis filia contendant. Ego vero si quidem vos viderem, judi-
ces, obliquas in jure agendi vias per obtestationes haud licere hac
de causa agi, directae viae praeferre qua quis sine ambagibus jus sibi
debitum postulet3 producerem ego quoque testes confirmaturos
hereditatem hanc haud esse vacuefactam ideoque controversiae haud
expositam, quod ego filius sim Apollodori ab eo secundum leges
adoptatus : verumenimvero quia fieri nequit, ut hanc viam sectando
quam nunc ingredior jus aequum in occulto maneat, progressus sum
ad vos ita verba facturus ut totam rem gestam vos doceam, quo
adversarii ne causentur noluisse nos sibi hoc actionis genere satis-
facere. Docebo autem non hoc solummodo, Apollodorum heredi·
tatem cognatis proximis non reliquisse gravissimis ductum causis,
quippe a quibus multis infandis modis vexatus et laesus fuisset, sed
istud quoque docebo, ab Apollodoro me esse filiurn adoptatum jure
merito, quippe qui nepos ipsius e sorore essem, et quod parentes
mei Apollodorum multis magnisque beneficiis sibi obstrinxissent.
Quare vos rogo, judices, viritim et universos, ut aures mentesque
mihi praebeatis aequas et benevolas, et ubi eos coarguero in heredi-
tatem nil ad ipsos pertinentem summa cum impudentia involantes,
tum mihi qua par est succurratis. Disseram autern quam potero
brevissimis, rem a principio inde repetens, quae sic habet.

2. Fratres erant hi tres germani, judices, Eupolis et Thrasyllus
atque Mneson ab iisdem sati parentibus; qui substantiam ingentem
a patre relictam cum inter se sortiti essent (tanta autem erat illa,
ut vos eos dignos censeretis, qui munera publica sumptuosa ede-
rent), duo eorum sub idem tempus vita excedebant3 Mneson qui-
dem in urbe sine prole, ut qui ne uxorem quidem duxisset, Thra—
syllus autem in Sicilia, quo susceptae expeditioni ut cum imperio-
trierarchi interesset, una cum multis aliis delectus fuerat, relicto
filio Apollodoro, eodem illo qui me nuper sibi filium adoptavit.
Eupolis itaque de tribus fratribus solus relictus haud indignum se
duxit, ut bonorum Apollodoro debitorum partem haud exiguam
interverteret: Mnesonis enim hereditatem, cujusysemissis Apollo-
doro competebat, soli sibi totam arrogavit, praetextu usus eam sibi
a fratre legatam fuisse, ipsiusque Apollodori tutelam ita gessit, ut
causa caderet tribus talentis aestimata, quae illius tutelae nomine ab
eo petebantur. Archedamus enim avus meus, qui Apollodori ma-
trem in matrimonio habuit, meam aviam, cernens Apollodorum a

