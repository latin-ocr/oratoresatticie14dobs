4:32 DINARCHI

porro Cydanthidem, cum populus inquirere senatum jussisset, utrum
Megara se ad exsules conferret, atque re explorata deferre apud
vos, indicavit rem ita se habere. Accusatores delegistis ex legibus,
in judicium venit, vos absolvistis, quamvis confiteretur Polyeuctus
se itare Megara ad Nicophanem; cui mater sua nupta esset. Nihil
igitur vobis absurdum aut grave committere visus fuit, si cum ma-
tris suae marito colloqueretur calamitate conflictato et patria priva-
tum pro sua virili parte sublevaret. Hoc, Demosthenes, senatus
indicium non est falsitatis convictum, sed cum verum esset, tamen
judicibus placuit absolvere Polyeuctum : nam senatui quidem man-
datum fuerat exquirere verum, id vero judices venia dignum esse
censuerunt. Propterea igitur senatui de factis indiciis non est cre-
dendum, posteaquam te et gregales tuos aurum habere indicavit?
Iniquum profecto fuerit. Ostendito enim tu Demosthenes in hac
causa eorum qui deliquerunt facinus aliquod tuis esse simile injuriis,
aut venia dignum esse capere munera contra patriam, eoque te jure
ab istis absolutum iri? Verum leges in aliis pecuniariae rationis in-
juriis duplum rependere jubent; in eos autem qui largitionibus cor-
rupti sunt duas duntaxat mulctas constituerunt, vel mortem, ut hoc
supplicio nummarius ille affectus aliis exemplo sit, aut decuplam
accepti muneris mulctam, ut ea res iis qui ab illo facinore non ab·
horrerent nihil emolumenti afferret.

10. An vero hoc quidem dicere non institues, sed illud sic acci-
disse, ut eaeteri omnes ea confiterentur qui a senatu delati essent
rectam fuisse inquisitionem, tu vero solus eandem refelleres? At tu
vero solus eorum omnium qui unquam delati sunt ultro postulasti
hos judices et quaesitores, et ipse contra te decretum scripsisti, et
populum fecisti testem pactionis tuae, et capitale in te supplicium
statuisti, si retulisset senatus te quicquam ejus pecuniae accepisse
quam Harpalus in nostram regionem attulisset. Enimvero prius
scrIpsisti tu, Demosthenes, auctoritatem habere senatum Areopagiti-
cum contra hos et caeteros Athenienses patriis legibus puniendi ejus
qui patria instituta violasset ε atque etiam commisisti huic senatui
et tradidisti totam civitatem, quem statim dices esse oligarchicum: “
atque ex senatusconsulto tuo cives duo sunt interfecti, pater et filius,
traditi ei qui fossae praeest: ex edicto tuo unus ex Harmodiana
familia in vincula est conjectus: torserunt Antiphontem et occide-
runt hi senatus indicio adducti: tu Archinum civitate ejecisti prodi-
tionis insimulatum ex senatus indicio et poena. Contra te vero,
idque cum ipse decretum scripseris, id decretum abrogas. Atqui
ubi ista aequa aut usitata sunt?

ll. Testabor severas deas, Athenienses, et locum quem illae
tenent, et heroes nostrae regionis, et Minervam Urbanam, caete-
rosque deos qui regionem nostram et urbem sortiti sunt, quod cum

