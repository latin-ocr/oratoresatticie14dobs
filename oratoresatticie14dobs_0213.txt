DE PERMUTATIONE. 201

ut quicquid delatores crimini dederint approbetis, qui vero se tueri
conantur, eorum aliquando ne vocem quidem toleretis; et, quum in
iis urbibus habitandum esse non putetis in quibus indicta causa
civium aliqui perimantur, istuc ipsum ab iis fieri ignoretis qui non
eandem reis benevolentiam praestant. Jarn illud omnium iniquissi-
mum est, si quis ipse in judicium adductus fuerit, eum calumniatores
accusandos esse censere, quum vero alteri jus dicit, in eadem sen-
tentia non permanere. Enimvero sapientis est judicis talem erga
alios se praebere, quales in se alios esse vellet, quum praesertim in
tanta sycophantarum audacia metuendum sit omnibus, ne in idem
periculum vocati eadem, quae ego nunc apud eos qui suffragia de
me laturi sunt, dicere cogantur.

11. Nec enirn vitae moderatione atque innocentia sua quisquam
ita fretus esse debet, ut sibi persuadeat se propterea sine ullius in-
commodi metu vitam in urbe acturum ι quibus enim et sua negligere
et alienis insidiari deliberatum est, non illi quidem civibus modestis
pareunt, facinorosos autem ad vos adducunt, sed experti vires suas
in innocentibus, ab iis quorum scelera palam sunt plus argenti
extorquent.

12. Quo eodem animo Lysimachus mihi etiam periculum creavit,
quum existimaret hoc contra me judicium ab aliis sibi vectigal pari·
turum, et, si me vicisset eloquentia, quem aliorum magistrum vocat,
neminem fore persuasum haberet, qui vim ipsius sustineri posse
confideret. quue se facile confecturum sperat, qui et vos prae-
propere nimium criminationes atque calumnias approbare videat, et
me non ita ut existimatio mea postulet easdem posse refutare tum
ob senectutem turn propter imperitiam istiusmodi actionum. Sic
enim vixi hactenus, ut nemo unquam vel in oligarchia vel iu demo-
cratia me ullius vel contumeliae vel injuriae accusarit, neque arbiter
neque judex fuerit qui de meis actionibus unquam quicquam pro·
nuntiarit: narn hae meae artes fuerunt ut ne quid ipse erga quen-
quam delinquerem, mihi vero si qua facta esset injuria, ut non
judicio me de inimicis· vindicarem, sed controversias eorum amicis
dirimendas permitterem. Quorum nihil mihi profuit, sed quum
vitam ad hanc usque aetatem sinetullius querela produxerim, in
eodem periculo versor ac si omnes offendissem. Non tamen prorsus
abjeci animum ob mulctae magnitudinem, sed, si curn benevolentia
me audire volueritis, magnam spern habeo, si qui de meae vitae
ratione falso existimant et assentiuntur illis qui me convitiis detur-
bare student, fore ut quamprimum de ea opinione deducantur; qui
vero me qualis sum, talem etiarn esse putant, in ea sententia con-
firmentur. Ne vero vobis molestiae sim dum multa ante rem dico,
bis omissis, ea vos jam docere conabor de quibus suffragia inituri

estis. Proinde accusationem mihi lege.
2 1)

