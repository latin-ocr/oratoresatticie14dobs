254 ISOCRATIS TRAPEZITICUS.

vitae suae tempus summam istius crudelitatem fuisse perferendam,
sin animi constantia tormentorum acerbitatem superasset, tum liber-
tate donandum tum fraudatae pecuniae participem futurum fuisse.
¹ Etsi autem tanto meliore conditione futurus erat, conscientia tamen
facinorum aestuans et judicium detrectare et alias criminationes
subire maluit, ut ne quid certi de negotio per quaestiones compe-
riretur.

28. Itaque vos rogo, judices, ut horum memores Pasionem con-
demnetis, neque arbitremini me ita esse improbum ut, qui in Ponto
habitem, et tantas opes habeam ut aliis etiarn benefacere possim,
Pasionem calumniatum advenerim et de falsis depositis accusatum.

29. Est etiam Satyri et patris mei habenda ratio, qui longojam
tempore vos inter omnes Graecos maximi faciunt, qui quum ob fru-
menti penuriam saepe naves aliorum mercatorum vacuas dimiserint,
vobis exportandi facultatem dederunt: in privatis etiam contra-
ctibus, quorum illi judices sunt, non tantum pari sed etiam libera·
liore jure disceditis. Quare vos eorum literas parvi facere non
decet. Quaeso igitur vos, ut et propter me et propter illos ea quae
justa sunt decernatis, neque Pasionis ementitam orationem plus
quam causae meae veritatem valere patiamini.

