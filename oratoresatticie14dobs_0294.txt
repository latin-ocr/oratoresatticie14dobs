*282 lSOCRATlS

tueri soleant? quibus turpius est a capite regis pericula non depu-
lisse quam clypeum abjecisse. Neque illa etiam ignoras, quae
Xerxi Graecos opprimere servitute conato et Cypro Persicum re-
gnum sibi vendicare aggresso acciderunt: alter enim tantis praeliis
victus, tot cladibus affectus, ut nullum simile exemplum quisquam
norit, tamen quia vitam conservarat, non ipse modo regnum recu-
peravit, sed idem filiis suis reliquit, et Asiam ita firmavit ut nihilo
minus sit quam prius formidanda; Cyrus autern, victis omnibus
regis exercitibus, quum summa rerum potitus esset, temeritate sua
uon seipsum duntaxat tanto imperio privavit, sed et milites suos in
extremum discrimen adduxit. Innumeros commemorare possem,
qui curn maximorum exercituum duces essent, quia ipsi immature
perierunt, una secum innumeros in exitium traxerunt.

4. Haec exempla tibi consideranda sunt, ut eam fortudinis laudem,
quae cum immani'vaecordia et intempestiva ambitione conjuncta est,
non appetendam judices, neque ipse tibi in tot regnorum propriis
periculis alia ignobilia et militaria accersas, neque cum iis certes qui
aut vitam calamitosam perdere volunt aut stipendii majoris impe-
trandi causa temere in pericula se conjiciant3 neque gloriam desi-
deres tibi curn aliis multis et barbaris et Graecis communem, sed
eam cujus tanta sit amplitudo ut tibi soli nostro saeculo contingere
queat; neque tales virtutes nimis adames, quae contemptis etiam
hominibus haud negatae sunt, sed illas quarum nemo malus particeps
esse possit; neque bella geras obscura et molesta, quum honorata
et leviora suscipere liceat, neque ea, per quae et tibi conjunctissimos
molestiis ac sollicitudinibus afficias, et hostibus tuis magnam spem
subministres, id quod nunc quoque abs te factum est: sed barbaros
istos, cum quibus nunc dimicas, tantisper vicisse suffecerit, dum
regnum tuum in tuto collocaris3 iste vero qui nunc Magnus Rex
appellatur regno evertendus est, ut et gloriam tuam amplifices et
Graecis ostendas quocum bella gerenda sint.

5. Vehementer autem optarim me haec ad te scripsisse ante
susceptam expeditionem, ut vel, si paruisses, in tantum periculum
non venisses, vel, si mea monita neglexisses, ego non viderer ea'
suadere quae nunc eventu magistro edocti omnes probant, sed ut
exitus testaretur vera et recta fuisse mea his de rebus consilia.

6. Quum vero hujus disputationis ea natura sit ut largam dicendi
materiam praebeat, ego pluribus verbis non utar; quod existimo et
teipsum et ex amicis tuis viros honestissimos facile, quarn multa
volueritis, ad haec adjecturos. Praeterea vereor ne fuerim in hoc
. loco tractando intempestivus: nam, dum paulatim progredior, non
animadverti me neglecta epistolae brevitate in justae orationis pro-
lixitatem incidisse.

7· Quae quanquam ita sunt, non tamen praeterire debeo quae de

