DE PACE. 107

profecto efficiet ut vere utiliterque respondere nequeam, sed illud
vereor ut satis vobis placeat quod dixero. Verum quoniam semel
plane aperteque dicere aggressus sum, etiam de his meam interpo-
nere sententiam non dubitabo.

20. Quibus igitur rebus instructos esse deceat eos qui felices
futuri sint, pietate nimirum et temperantia et justitia caeterisque
virtutibus paulo aute dictum est: quae autem expeditissima ratio
sit institutionis ejus quae tales efficiat, vere quidem omnino a me
dicetur, scd idem fortasse vobis auditu grave videbitur et plurimum
a reliquorum sententiis abhorrere.

21. Ego enim censeo et tranquilliorem rempubl. nostram et nos
ipsos meliores fore et incrementa rerum nostrarum omnium visuros,
si maris imperium concupiscere destiterimus. Hoc enim illud est
quod et in hos tumultus nos conjecit, et veterem illam democra-
tiam, in qua majores nostri felicitate Graecis omnibus praestiterunt,
evertit, et malorum fere omnium, quae et ipsi ferimus et aliis inferi-
mus, causa suit. Equidem non ignoro quam difficile sit ejus ora-
tionem qui potentiam accuset, quam omnes adamarunt armisque
vindicandam censent, videri tolerabilem: verumtamen, quum supe-
riora, vera illa quidem, sed odiosa tamen, tuleritis, rogo ut ea etiam
quae restant non audire gravemini, neque me tanto furore percitum
existimetis ut instituerim de rebus tam abhorrentibus a sensu multi-
tudinis verba facere, nisi in veritate orationis aliquid mihi praesidii
esse statuissem. Persuasum enim habeo me planum facturum
omnibus, nos id imperium affectare, quod imperium citra injuriam
parare non liceat, quod contingere nobis non possit, quod nobis
non sit profuturum.

22. Ac primum injustum id esse, vos iis docere possum rationibus
quas a vobis didici. Nam, quum istam potentiam Lacedaemonii
tenerent, quae verba non consumpsimus tum eorum principatu ac-
cusando, turn aequum esse Graecos libertate frui commemorando?
quas vero celebres urbes non concitavimus ad societatem belli ob
haec suscepti? quoties legatos ad magnum regem misimus, qui do-
cerent neque justum esse neque utile civitatem unam dominari
Graecis? Neque prius acquievimus aut oppugnare Lacedaemonios
terra marique destitimus, quam consentire in foedera de libertate
facta voluissent. Ac non esse justum ut potentiores dominentur
imbecillioribus, et illis temporibus sensimus,et nunc republica apud
nos recepta declaramus.

23. Jam hoc imperium non posse vos constituere, quamprimum
opinor expediam. Nam quod quum x millia talentum in aerario
haberemus tueri non potuimus, quinam idem in tanta penuria et
inopia recipiemus, quum praesertim iis institutis utamur, non quibus
id paravimus, sed quibus amisimus?

