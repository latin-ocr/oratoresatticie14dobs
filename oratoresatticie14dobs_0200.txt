188 ISOCRATIS

non possunt, nisi temporum et decori et novi diligens habita ratio
fuerit, literae autem horum nihil desiderant. Qui igitur hujusmodi
exemplis utuntur, eos multo aequius esset dependere quam accipere
pecuniam, qui, quum ipsi doctoris opera in primis egerent, allos
erudire aggrediantur.

8. Quod si non tantum alii accusandi sunt, sed mea quoque sen·
tentia explicanda est, omnes mihi assensuros arbitror multos artibus
eruditos privatam vitam exegisse, alios nullo unquam praeceptore
usos et dicendi peritiam et reipubl. gerendae scientiam esse asse-
cutos. Nam turn eloquentiae tum caeterarum rerum omnium facul-
tates et a natura dantur hominibus ingeniosis et usu rerum atque
exercitatione comparantur: institutio autem eosdem et acuit et ad
vitam degendam reddit instructiores —nam eain quae hactenus velut
errantes inciderant, quasi e penu confestim depromere illos docet —,
at si qui sunt infirmioribus ingeniis praediti, hi quantumvis diligenti
institutione nunquam eo pervenient ut vel dextre in rebus gerendis
versentur vel elegantes orationes scribant, id quidem fortassis asse-
quentur ut ipsi sese quodammodo vincant et multis in rebus pruden-
tiores fiant.

9. Libet autem, postquam huc provectus sum, dilucidius haec
exponere. Dico igitur genera illa praeceptionum, ad quarum
normam orationes omnes et dicimus et componimus, si quis magi-
strum non facile pollicentem sed artis peritum invenerit, cognitu non
esse perdifficilia: in singulis autem rebus, quae prius discernendae
et inter se miscendae et ordine disponendae sunt, neque ab illis nec
a decoro aberrare, sed et argumentis totam orationem decenter
variare et verba ita collocare ut numerosa sint et musicum quendam
concentum efficiant, haec demum curam ingentem postulant et
animum generosum atque sagacem requirunt; praet'erquam autem
quod necesse est discipulum ab ingenio non destitui, etiarn genera
causarum nosse et in illarum usu exerceri necesse est, magistrum
vero et explicare praecepta omnia quam accuratissime fieri potest
oportet, ita ut nihil quod doceri possit praetermittat, et discipulis
tale exemplum rerum caeterarum se praebere ut, qui id expresserint·
imitarique potuerint, statim ornantius et elegantius quam alii dicere
videantur. Quae omnia si conjuncta fuerint, tum demum studiosi
perfeetum aliquid habituri sunt: sin quicquam ex his quae diximus
desiderabitur, necesse erit ab ea parte discipulos minus paratos esse.

10. Equidem bene scio sophistas istos modo subortos et istam
arrogantiam recens amplexos, etsi magna est eorum et multitudo et
insolentia, omnes tamen ad hoc argumentum pertinere.

11. Restant ii qui, ante nostram aetatem artes quas vocant scri-
bere ausi, non sine reprehensione dimittendi sunt: promiserunt
enim se docturos quomodo in judicio contendendum sit, odiosissi-

