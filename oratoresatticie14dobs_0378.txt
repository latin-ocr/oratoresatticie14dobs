366 ISAEI

fecisset, recte tum intercessisset Androcles interponenda sua obte-
statione, penes Philoctemonem haud fuisse ut hunc [Chaerestratum]
in testamento pro filio adoptaret: sin autem Philoctemoni licuit
testamentum scribere, neque infitiatur hoc Androcles, sed istud, a
Philoctemone scriptum esse testamentum in eoque hunc Chaere-
stratum pro filio adoptatum, debebat nos non ab aditu ad heredi-
tatem excludere interponenda obtestatione, sed directa litis denun-
tiatione praemissa jure nobiscum contendere. Jam vero qui quaeso
luculentius arguatur falsum dixisse testimonium, quam si quis eum
sic interroget, Tu vero, Androcle, ecqui nosti Philocte-
monem neque testamentum scripsisse neque hunc
Chaerestratum sibi pro filio adoptasse? Quibus enim
aliquis dum gererentur interfuerit, de iis fas est eum testimonium
dicere; quibus autem ipse non interfuerit, de iis testantem eum fas
est, non oculos suos, sed aures famamque testari: tu vero, An-
drocle, cum scriptioni testamenti non affuisses‚ disertis tamen
verbis pro testimonio negasti scripturn a Philoctemone testamentum
esse, contra vero affirmasti eum improlem decessisse. Atqui, o
viri, qui poterat Androcles hoc nosse? Perinde enim inconsenta-
neum est‚ de Philoctemone incomperta neque certo explorata affir-
mare, atque iis de rebus quas vos in secreto agitis. Quanquam
enim impudentia ei summa est, non audebit tamen affirmare, se
Philoctemoni per totam ab eo actam aetatem comitem adhaesisse
individuum actibusque ejus omnibus testem interfuisse. Hominum
enim quotquot sunt omnium hune unum Androclem Philoctemon
semper habuit inimicissimum tum propter reliquam hominis impro-
bitatem, itum propterea quod hic Androcles solus ex universis Phi-
loctemonis necessariis flagitiosa cum Alce communicavit consilia,
quibus et ipsi [Philoctemoni‚ vel potius Chaerestrato] et reliquis
Euctemonis liberis atque totis facultatibus insidiarentur, eaque per—
petravit quae modo vobis demonstravi.

12. Quod autem vel maxime indignationem cieat, hoc est, quod
Euctemonis, qui hujus [Chaerestrati] avus est, nomine abutantur.
Fac enim verum id esse quod hi aiunt, Philoctemoni haud licuisse ’
per testamentum constituere de bonis, quae universa fuerint Eucte-
monis, utrum aequius est hereditatem patris adipisci filias, quas ei
genuinas esse extra controversiam est, et nos ex illis natos, an hos
quibus cum Euctemone necessitudinis prorsus nihil intercedit? Id
quod non nos solummodo liquidis approbavimus argumentis, sed
ipsi quoque horum tutores suis sactis. Hoc enim vos, 0 judices,
etiam atque etiam rogo atque obtestor ut inprimis meminisse velitis,
quod jam paulo aute vobis declaratum atque testatum feci; Andro-
cles enim hic, qui se horum puerorum tutorem fert quasi Euctemonis

genuinorum [qui non sunt, atqui ingenui qui non sint, his tutor

