354 ISAEl DE DlCAEOGENlS HEREDITATE.

occubuit in pugna apud Cnidum, trierarcbatu fungens navis Parhali.
Hanc tu domum, Dicaeogene, cum suscepisses in manus tibi tra-
ditam optime constitutam, pessime summo cum dedecore pessum-
dedisti et lacerasti, alia ejus aliis vendendo fundosque nummis com-
mutando: et nihilominus tamen paupertatem quereris! qui? quo
impendisti illam tantam pecuniam e vectigalibus bonorum et e ven-
ditione eorum redactam? In remp. quidem, de quo certo constat,
nil impendisti neque in amicos. At ne in equis quidem alendis pro-
degisti rem, qui nunquam in potestate habueris equum plus tribus
minis vaenientem; neque etiam in bigas mulares profudisti, quas
nunquam possedisti, tam amplos fundos et tam instructos habens.
At ne ex hostibus quidem captivum civem ullum redemisti. Ne
ipsa quidem illa donaria in urbem intulisti dedicanda, quae Mene-
xenus quum tribus talentis facienda locasset, vita excessit priusquam
dedicaret, sed voluntantur adhuc in officina lapicidae ; et tu quidem
dignum te censuisti possidere te bona ad te nullo jure pertinentia,
diis autem oblivisceris donaria redderesiis destinata et ex voto de—
bita. Ecquid igitur est id ob quod tu, Dicaeogene, postules,judices
te absolvere? Num quod multa munera civitati edideris, luculento·
que magni aeris impendio eam spectabilem reddideris? an quod
classicam militiam fungens cum potestate trierarchi clades hostibus
acerbas intuleris? an quod egenti patriae multas magnasque largi-
tiones conferendo belli onus relevaveris et amplissima pepereris emo-
lumenta? Atqui horum omnium fecisti nihil. Verumtamen miles
bonus et fortis es? Atqui nunquam in castra isti, toto hoc tenente
bello quod tam atrox et tam diuturnum fuit; quod bellum ipsi Olyn-
thii et insularum incolae nobiscum participare non recusarunt, sed
pro nobis dimicantes mortem oppetunt, tu vero, Dicaeogene, cum
civis esses, arma pro patria gerere ausus non es. At fortassean
ob majores postulabis mihi praehaberi? quod ab iis prognatus sis,
qui tyrannos [Pisistratidas] sustulerunt? Ege vero, cum illos laudo:
tum te nego in communionem laudis illis debitae venire: qui primum
quidem, omisso studio gloriam eorum aemulandi tuisque factis exae—
quandi, latro factus sis bonorum nostrorum, maluerisque Dicaeogenis*
filius appellari quarn Harmodii, et jus epulandi in Prytaneo [omni-v
bus commune ab Harmodio oriundis, manentibus in gente sua,
neque alienas in domos per adoptationem transmigrantibus] spre-
veris, et reliqua quoque jura posterorum Harmodii, ut praesidatus
et immunitates, contempseris. Quanquam, etiamsi in gente tua
mansisses, non hoc melior fuisses futurus: neque enim ab iis quas
tu exerces artibus nobilitati neque ob genus suum tantis bonoribus
affecti sunt Harmodius atque Aristogiton, sed ob fortem animum,

dextrae strenua facinora, morum honestatem, quibus decoribus tu
cares, ,Dicaeog'ene

