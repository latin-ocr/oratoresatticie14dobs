418 ISAEI

adoptabat, eique per testamentum donabat praedium Eleusine duo
talenta valens, nec non sexaginta oves, centum capellas, supellecti-
lem domesticam, equum splendidum cui insidens [Theophon] phy-
larchum [seu tribunum turmae equestris] egerat, et omne reliquum
instrumentum; quarum omnium rerum ille [Stratocles] potitus per
novennium reliquit substantiam quinque talenta et semis valentem
connumerato patrimonio, sed exclusa hereditate illa quam Theophon
ipsius filiae donaverat: reliquit enim Stratocles praedium Thriasium
duo talenta cum dimidio valens, domum [in vico] Melite triginta
minis emptam, aliam Eleusine quinque minis emptam. Bona haec
sunt immobilia a Stratocle relicta, quorum annua vectigalia haec
sunt: praedii minae denae binae, domuum autem ternae, in summa
denae quinae in annum minae; pecuniae foenori elocatae‘quadraginta
circiter minae, quarum quaestus annuus septingentae sunt atque vi-
ginti drachmae [mina quaque in mensem sesquidrachmam merente].
Quas 720. drachmas si addis illis superioribus 15. minis, habes
minas quaestus annui 22. et super. Praeterea reliquit supellectilem,
oves, grana, vinum, fructus autumnales, quibus venditis redactum
est ad quadraginta atque novem minas. Paratae pecuniae denique
in arca depositae novem minas. Adde ex etanis redacta debita,
paulo minus quam decem minas, quas mater pupilli coram testibus
confessa in tabulas curavit inferri. Mentionem faciens nullam
eorum, quae Stratocles reliquit quidem, hi vero [pupilli mater, et
adversarius meus eorumque consortes] celant, tantum in propatulo

posita commemoro et ea quae hi ipsi confitentur. Cita tu mihi testes
a me dictorum.

TESTES.

Erat itaque Stratocli substantia haec quam dixi, et vel amplior quo-
que atque spissior: deinde vero nonnulla furto decerpta sunt, de
quibus paulo post mentionem faciam. Mea vero res familiaris
quantula est! Agellus in OEnea quinquaginta agellusque Prospal-
tius triginta ct domus in urbe viginti minas valens, tum hereditas ab
Hagnia mihi relicta duum admodum talentorum3 neque enim norim,
unde majorem substantiam extuderit. Summa est tria talenta et
quadraginta minae, decem adeo et centurn minis minor quam pu-
pilli res familiaris est. Et in his ipsis complector adeo facultates
filii emancipati; pupilli autem in bonis haud numero substantiam
Theophonfis, duo talenta cum dimidio valentem, quam Theophon
pupilli sorori, suae ex sorore nepti, a se pro filia adoptatae legavit:
nam, si bona Theophontis ad illa Stratoclis propria addantur, facile
substantia corrotundetur octo talentorum, quae istorum est; quan-
quam nonnullae particulae inde decerptae sunt. Praeterea sors quidem
ab Hagnia mihi relicta certa et secura non est; actiones enim salso-

