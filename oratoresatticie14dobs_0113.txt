DE PACE. 101

Rhodiis et Byzantiis, sed cum universis hominibus, et pactionibus
utendum non his quas nunc quidam scripserunt, sed illis quae cum
rege Persarum et Lacedaemoniis intercesserunt, quae jubent Graecos
esse liberos et praesidia ex alienis urbibus deduci et suas singulos
civitates tenere. His enirn neque justiores reperiemus neque rei-
publicae utiliores.

7. Scio equidem, si hic dicendi finem fecero, me visum iri opes
et dignitatem reipublicae imminuere; quis enirn aequum esse cen-
seat ut Thebani Thespias et Plataeas caeterasque urbes quas contra
jusjurandum occuparunt teneant, nos vero nulla coacti necessitate
iis quas habemus cedamus? sed si ab initio ad finem usque me dis-
serentem attente audieritis, summae amentiae opinor et insaniae con-
demnabitis eos qui injustitiam lucrosam esse putant et alienas urbes
vi tenent, neque considerant quantae calamitates consequi soleant.
Et haec sunt quae per totam orationem vobis ostendere conabor.

8. Primum autem de pace disputemus, ac dispiciamus quidnam
illud sit quod in praesentia expetamus. Quo vere prudenterque
constituto, de aliis quoque, in hoc negotium velut exemplar quod-
dam intuentes, rectius consultabimus.

9. An vero non bene agi nobiscum statuemus, si et respublica
nostra in tuto collocetur et eorum quae ad vitam degendam attinent
copiis augeamur et inter nos ipsi consentiamus et apud Graecos
caeteros gloria floreamus? Ego certe, quidem existimo, si haec nobis
contigerint, urbem nostram fore felicissimam. At bellum his rebus
omnibus nos spoliavit: nam et opes nostras minuit, et in pericula
multa nos conjecit, et apud Graecos in odium adduxit, omnibus de-
nique modis afflixit. Si autem pace sacta ea praestiterimus quae
communi foedere praecipiuntur, et republica nostra sine ullius peri-
culi metu fruemur, liberati bellis et pugnis et inter nos excitato
nunc tumultu, et indies opes nostras augebimus, levati tributis et·
trierarchiis aliisque belli muneribus, et agros secure colemus et
mare navigabimus et alia negotia tractabimus quae nunc propter
bellum neglecta jacent. Urbis praeterea reditus conduplicari vide-
bimus, et mercatores et hospites et inquilinos, qui nulli nunc adsunt,
frequentes huc confluere. Et, quod maximum est, socii nobis erunt
omues homines, non coacti sed volentes, neque illi nos in rebus se-
cundis observabunt propter potentiam, in periculis deserent, sed
vere et sancte societatem atque amicitiam colent. Adhaec, quae
nunc bello et magnis sumptibus recuperare non possumus, ea per
legatos facillime recipiemus. Nec enim putetis vel Cersobleptem
propter Chersonesum vel de Amphipoli Philippum bellum facturum,
si a rerum alienarum cupiditate nos esse viderint alienos. Nam
nunc quidem -nos euim opibus nostris non contentos plura semper
appetere cernunt — non injuria metuunt nostram urbem et suis

