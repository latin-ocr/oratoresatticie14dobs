244 lsocle'ris

sed illis‘ ipsis etiam plus posse, tamen noluit, ac potius esse duxit
injuriis a civitate affici (piam rempubl. prodere. Atque haec, dum
summa rerum adhue penes populum esset, persuadere vobis nemo
potuisset: nunc facto: seditiones perspicue vobis ostenderunt, qui
populares, qui oligarchici, qui neutrius status appetenteS, qui utrius-
que cupidi fuerint. Nam in iis seditionibus bis a vestris inimicis
pulsus est: ac iu priore, quum primum eum removissent, populi
per eos prostrata est auctoritas, in posteriore statim post vestri
oppressionem primus ipse fuit quem exsilio mulctarint3 usque adeo
subinde nostra urbs amplissimos e patris mei felicitate fruetus per-
cepit, contraque publicoe urbis calamitates in ejus caput redunda-
runt. Enimvero multi civium et infensi suerunt tanquam regnum
affectanti, non quod factis suis ejus rei suspicionem daret, sed quia
putabant, cum ipsam rem omnibus expetendam videri, tum eam
ejus esse potentiam ut ca facillime ipsi potiretur. Quo majorem ei
merito gratiam haberetis, quod quum solus civium is esset in quem
ea suspicio cadere videretur, pari tamen in republ. aequoque jure
cum caeteris vivere voluit.

16. Tam multa porro sunt quae pro patre meo dicam, ut dubitem
cujus nunc mentio facienda, quae praete1·mittcnda sint: subinde enim
ea majora mihi videntur quae nondum exposita sunt iis quae jam
apud vos diximus. Nam illud quoque nemini dubium esse arbitror,
quin eum necesse sit rebus secundis civitatis maxime gaudere, ad
quem pars maxima bonorum et malorum redit. Quis autem florente
republ. inter omnes cives eo fuit vel felicior vel admirabilior vel aemu-
latione dignior? quis eadem afflicta vel spe majore vel pluribus
opibus vel ampliore gloria est orbatus? Annon postremo triginta
tyrannis imperantibus alii urbe duntaxat exsularunt, ipse vero tota
Graecia exterminatus est? Annon Lacedaemonii et Lysander non
minus laborarunt de eo perimendo quam de imperio vobis adimendo,
existimantes muris etiam dirutis se nostrae urbi fidere nihil posse,
nisi illum etiam perdidissent qui eos instaurare posset? Quare
non ex ejus beneficiis duntaxat, sed etiam ex infortuniis, quae propter-
vos tulit, ejus benevolentia facile perspicitur. Apparet enim eum
populo suppetias tulisse, formam reipubl. vobiscum eandem expe-
tivisse, ab iisdem afflictum esse, una cum civitate fortunam adver-
sam habuisse, eosdem vobiscum et amicos et inimicos judicasse,
omnis generis periculis functum, partim per vos, partim vobiscum,
partim propter vos, partim pro vobis; fuit igitur civis omnino dissi-
milis Charicli istius affini, qui servire hostibus, civibus imperare
voluit, qui otium in ‚exsilio egit, in patriam restitutus urbem afflixit.
Quis autem esse queat vel amicus nequior vel hostis magis conte-
” mnendus? Tu tamen quum sis affinis illius, et sub triginta tyrannis
senator fueris, alios incessere non dubitas ac vetera vulnera refri-

