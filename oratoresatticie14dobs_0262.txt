*250 IsocliA'l‘ls

exitum deducta? Annon evidens est, nos earn pactionem ita fe-
cisse quasi rcs nondum transacta esset, de qua istum ex tabulis
mihi satisfacere oportebat? Jam causas ego dicere possum, judices,
ob quas iste promiserit se aurum redditurum. Quum enim nos ex
criminibus apud Satyrum erepti essemus nec ipse Cittum depositi
conscium occultare posset, existimavit, si puerum in quaestionem
dedisset, suas machinationes deprehensum iri, sin id non fecisset,
se esse condemnandum; his igitur de causis mecum transigere vo—
luit. Jubete et istum indicare, cujus ego lucri spe aut cujus peri-
culi metu ipsum crimine liberarim? Quod si nihil horum vobis
ostendere poterit, annon aequius erit mihi credi de tabulis quam isti?
Enimvero,judices, hoc facile intelligitur, si veritus essem ut actio
a me probari posset, licuisse mihi etiam nulla pactione facta causa
desistere: istum vero tum propter quaestionem tum propter causae
dictionem apud vos non extra periculum esse potuisse, nisi ego ,ace
cusator assentirer. Quare non me de absolutione, sed istum de so-
lutione pecuniarum pactiones facere oportuit. Deinde id quoque
monstri simile est, me priusquam tabulae conscriberentur rei sic
diffisum esse, ut Pasioni non tantum causam omnem remiserim, sed
etim pactionem de ea fecerim: postquam vero evidentissimo isto
testimonio me ipse damnarim, tum demum apud vos judicio expe-
riri voluisse. Quis vero est qui suis de rebus talia consilia inire
veht?

15. Illud autem argumentum omnium evidentissimum est Pasio-
nem in pactione non absolutum, sed se aurum velle reddere polli-
citum fuisse: nam quum ei Menexenus diem dixisset, tabulis non·
dum adulteratis, misso AgyrrhiO, qui est utrique nostrum familiaris,
petebat ut aut Menexenum placarem aut pactionem secum initam
abrogarem. Atqui, judices, num putatis eum fuisse postulaturum
ut pactio aboleretur, qua nos si mentiremur convicturus erat? Non
ille quidem mutata jam scriptura eadem illa dixjt, sed in omnibus
ad eam confugit et tabulas resignari jussit. Eum igitur pactionem

primum abolere voluisse uti constet, ipsum Agyrrhium testem pro--
ducam. Adscende.

TESTIMONIUM.

16. Nos igitur pactionem fecisse, non ut Pasio dicere audebit,
sed ut ego vobis exposui, satis esse demonstratum arbitror. Neque
vero mirandum est eum tabulas adulterasse, non eo tantum quod
multa jam talia facta sunt, sed etiam quod quidam Pasionis fami-
liares his multo graviora commiserunt.

17. Pythodorum enim cognomento Tabernarium, qui pro Pasione
omnia et dicit et facit, quis vestrum ignorat anno superiore urnis
resignatis eos exemisse judices qui a senatu injecti fuerant? Is

