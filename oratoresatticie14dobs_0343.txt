DE PYRRHI HEREDITATE. 331

TESTIMONIUM.
Recita leges quoque.
LEGES.

Cape jam hoc hujus quoque [Nicodemi] testimonium [quo ille con-
firmavit, a se sororem suam, hujus mulieris matrem, Pyrrho pro
legitima uxore fuisse elocatam].

TESTIMONIUM.

Quomodo jam quis, actione de falso dicto testimonio aliquem
persequenS, dilucidius et evidentius reum arguat, quam si illum et
ex ipsis rebus gestis et ex universo vestro jure civili mendacii con—
vincat, ut ego nunc Nicodemum convici?

9. Exsecutus itaque dicendo cum jam sim eorum pleraque quae
de Nicodemo et adversus eum habebam, Xenoclem quoque spe-
ctate, quaeso, judices, illum penes quem ea mulier est, quae e sorore
Nicodemi nata Pyrrhi se filiam fert, num ex illo quoque Xenocle
indiciorum nonnihil elucescat, unde constet dictum a Nicodemo
testimonium falsum atque ementitum fuisse. Xenoclem itaque
hunc sivisse hanc, quam nunc uxorem domi habet, pro spuria sibi
desponderi eamque pro tali manucepisse‚ planum id vobis factum
est et per argumenta et per testimonium id, cujus de veritate
Xenocles ipse per tempus haud modicum rebus ipsis testatus est.
Paret enim, nisi Xenocles uxorem sibi ut spuriam ab Endio de-
sponderi et in manus tradi sivisset, operam eum fuisse daturum,
superstite adhuc Endio, cum liberi ei jam essent ex illa uxore sus-
cepti tam jam adulti, ut controversiam Endio adhuc superstiti
moveret de filia legitima ut sola herede bonorum patris, praesertim
qui paratus esset Endii adoptationem a Pyrrho unquam factam in-
fitiari: utique, quo eam infitiaretur, exceptionem falsitatis opposuit
testibus his, qui testati fuerant se interfuisse cum Pyrrhus testa-
mentum conderet. Quae ut vobis constet a me vera dici, recitabit
scriba vobis testimonium ab iis quos dico testibus perhibitum.
Recita ipsis.

TESTIMONIUM.

Atqui etiam ex hoc quod nunc dicam paret hos [Xenoclem, ejus
uxorem, Nicodemum, cum sorore et consortibus] fateri, factam
utique fuisse Endii a Pyrrho adoptationem. Nam alias non trans-
issent [h·,e· quietum frui possessione patrimonii sivissent] eum qui
postremus heres patrimonii fuit, neque nunc demum coepissent in
animum inducere pro muliere, praetensa Pyrrhi filia, hereditatem
Pyrrhi in jure petendam sibi esse. Plus enim quarn viginti anni ab
excessu Pyrrhi exierunt, Endius autem anno superiori demum

