PANEGYRICUS. 45

sunt? Non Tyrus, quae animos illi fecit, ab hostibus ejus occupata
est? Non Ciliciae civitates plerasque hi tenent qui nobiseum faciunt,
reliquae facile subigentur? Lycia vero Persarum nemo unquam
potitus est. Jam Hecatomnus Cariae praeses reverajam olim defecit;
sed id prae se feret ubi nos voluerimus. A Cnido Sinopem usque
Graeci Asiam accolunt, quibus non persuadendum sed obstandum
non est ut bellum gerant. Quum igitur tantas opportunitates ha-
beamus, tantumque bellum Asiam circumdaturum sit, quorsum at-
tinet eventura quae. sint exquirere accuratius? Qui enim a parvis
partibus vincuntur, ii evidenti sunt fato, siquando totius Graeciae
vires sustinuerint. Res autem ita se habet. Siquidem barbarus
maritimas civitates firmaret, majoribus quam nunc praesidiis impo-
sitis, Fortassis etiam insulae Asiae vicinae, ut Rhodus et Chius et,
Samus, ad illius fortunas inclinarent : si vero nos priores eas occu-
paverimus, etiam Lydos et Phryges et caeteros qui supra illos in-
colunt, in eorum potestate fore probabile est qui binc bellum mo-
verint. Quare festinandum est et nulla mora interponenda, ne idem
quod nostris patribus nobis accidat. Qui, quum barbaris segniores
quosdam e sociis deseruissent, pauci cum multis pugnare sunt
coacti, quum, si priores in Asiam trajecissent, totius Graeciae viribus
singulas gentes per vices subigere licuisset. Nam, quum bello pe-
tendi sunt homines qui multis e locis colliguntur, res ipsa declarat
non exspectandum esse dum convenerint, sed dispersos adbuc esse
invadendos. Illi igitur, quum in hoc principio peccassent, omnia
haec correxere periculosissimis praeliis commissis, Nos autem, si
sapimus, statim initio cavebimus operamque dabimus ut exercitu
circa Lydiam et Ioniam collocato antevertamus‚ edocti quod rex
vel Asianis imperet non volentibus, sed quia semper majores copias
secum habeat quarn singuli illorum: quibus si nos robustiorem exer-
citum trajecerimus‚ id quod velimus modo facile fiet, secure universa
Asia fruemur. Multo autem praeclarius est curn illo de regno pu-
gnare, quam inter nosmetipsos contendere de principatu.

44. AEquum et illud est, expeditionem hac suscipi aetate, ut qui
calamitatum socii fuerunt, iidem rerum secundarum etiam fructum
capiant neque omnem aetatem in miseriis exigant. Satis enim longum
fuit superius tempus, quo quae acerbitates non acciderunt? Quum
enim natura humana per se multis malis obnoxia sit, nos ipsi plura
etiam necessariis excogitavimus, bellis et seditionibus inter nos ex-
citatis, unde alii in suis urbibus per injuriam occiduntur, alii peregre
cum uxoribus et liberis oberrant, multi apud hostes stIpendia facere
inopia coacti, dum contra amicos pugnant, pro inimicis mortem op-
petunt. Haec nemini unquam indignationem moverunt: calamitates
quidem a poetis confictae lacrymas eis excutiunt, sed vera mala multa
et peracerba quae bellum peperit intuentes adeo misericordia non

