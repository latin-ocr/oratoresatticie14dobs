DE PACE. 113

sua tam infeliciter curarunt, ut nos paucis annis elapsis emergere-
mus et salus eorum in potestate nostra sita esset? non Athenien-
sium improbi conatus effecerunt ut urbes Lacedaemoniorum partes
sequerentur? non injuriae Laconum easdem studere Atheniensibus
coegerunt? non ob oratorum improbitatem ipse populus oligarchiam
concupivit temporibus Quadringentorum constitutam? non ob Tri-
ginta tyrannorum insaniam popularis status cupidiores facti sumus
quam ii qui Phylen occuparunt? Atque adeo minoribus etiarn in
rebus et quotidiana vita cernitur multos iis et cibis et exercitationi-
bus delectari quibus et corpus et animum laedunt, contraque ab iis
quibus utraque haec juvarentur tanquam laboriosis et molestis ab·
horrere, idque fieri cum quadarn opinione constantiae, si a pravo in-
stituto non recesserint. Qui igitur deteriora melioribus, in iis sine
quibus vivere nequeunt et quae magis curant, praeferant, quid miri
est si quale sit maris imperium ignorant deque eo inter se pugnant,
de quo nihil unquam cogitationis susceperunt?

36. Regna item videte quae in liberis civitatibus constituuntur,
quam multos habeant amatores, qui dum ea obtineant quidvis per-
peti non recusent: quibus quid periculorum quid aerumnarum non
inest? Annon mox dominatu suscepto, tot malis implicantur, ut
necesse habeant cum universis civibus bellum gerere, et eos odisse
a quibus offensi non sunt, et amicis sociisque suis diffidere, ac salu-
tem suam mercenariorum militum fidei credere quos nunquam vide-
runt, et custodes non minus formidare quam insidiatores, et ita sus-
pectos habere omnes ut conjunctissimorum etiam congressus hor-
reant? Nec id sane injuria: quum non ignorent superioris aetatis
tyrannos male periisse, alios a parentibus, alios a liberis, alios a
fratribus, alios ab uxoribus interfectos, et genus etiam ipsorum
funditus esse exstirpatum3 tamen infinitas ultro calamitates sub·
eunt. Quod si viri principes et maxima praediti auctoritate tanta
mala sic adamarunt, caeteros tales res desiderare quis miretur?

37. Neque vero ignoro vos, quum orationem de tyrannis appro-
betis, imperii dissuasionem iniquis animis accipere. Usu enim vobis
evenit omnium turpissimum et pigerrimum: nam, quae in aliis perspi-
citis, ea in vobis ipsis ignoratis. Atqui prudentiae non minimum
illud signum est, de iisdem rebus ad eundem modum in omnibus
judicare. Quorum vobis nihil unquam curae fuit: nam imperia qui-
dem tyrannica et molesta et perniciosa non aliis tantum sed ipsis
etiam tyrannis putatis, imperium vero maris ut maximum bonorum
admiramini, quum revera nihil a monarchiis differat sed easdem
prorsus et actiones et calamitates secum trahat. Thebanorum qui-
dem res male se habere putatis, quod finitimis molesti sint,vos autem,
quum nihilo sitis in socios aequiores quam illi in Boeotos, nulla in
re ab officio aberrare persuasum habetis.

Q

