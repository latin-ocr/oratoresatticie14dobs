:306 ISAEl

rei causa ad magistratum allegatum rescidit, quoad per ipsum stetit:
nos autem quibus fidamus ex altera parte audite: et sanguinis ne-
cessitudine proxima Cleonymum attingimus. et usi eo sumus homi-
num omnium amicissimo atque familiarissimo, praeterea jus civile
nobis solis hereditatem ejus addicit ex titulo propinquitatis, ipse
quoque Cleonymus pro illa sua nostri caritate atque pietate he—
redes nos sibi esse voluit edixitque, denique pater Cleonymi‚
Polyarchus‚ idemque avus noster, praeceperat, ut Cleonymo im-
prole exstincto, nos in bona sua immitterernur. Tot et tarn firmis
septi cum essemus munitique juris aequissimi titulis,hos nihilominus
tamen, qui et cognati essent et ab omni vel speciosa modo praeten-
sione denudati, nil puduit nos in certamen conjicere super iis bonis,
super quibus nobiscum contendere vel alienissimi quique turpe sibi
duxissent.

2. Videtur nempe, judices, animus erga nos mutuus non idern
nobis esse. Nam ego equidem non hoc sero aegerrime neque malo-
rum circumstantium hoe existimo deterrimum atque acerbissimum,
quod in hoc certamen periniquum per nefas conjectus sum, sed istoc
imprimis crucior quod commissus sum cum necessariis, quorum ne
repellere quidem insultus satis decorum sit; non enim minorem ac-
cepturus mihi videor injuriam si neccssaria mei defensio me coegerit
his, qui necessarii mei sunt, noxiam quampiam dare, quam ex hoc
quod ipsemet ego prior ab his molestia affectus et ultro impetitus
sum: hi contra prorsus alio erga me animo sunt, in arenam prode—
untes cum agmine amicorum convocato et manu oratorum conscripta:
brevis ut sim, copiarum suarum partem omnino nullam sibi reliquam
fecerunt, quasi inimicos capitales ultum irent, non necessarios et
cognatos homines laesum. Verumenimvero melius adhuc, judices,
eorum impudentiam diramque et foedam cupiditatem intelligetis, ubi
totam rei gestae rationem ex me statim enarraturo acceperitis: unde
autern citissime atque expeditissime rem mihi videmini percepturi
de qua inter nos contenditur, inde exponendi faciam exordium.

3. Dinias patris nostri frater orbos nos factos in tutela habuit.
Sed Cleonymus, o viri, curn eo dissidebat. Dissidii princeps uterv
eorum fuerit nescio an me minus deceat quaerere; hactenus tamen
eos mihi videor jure merito posse reprehendere, quod cognati cum
essent nullaque eos idonea causa simultatis intercessisset, e sermo-
nibus quibusdam tam inconsulto simultates susceperint. Ipse qui·
dem Cleonymus nobis postmodum ut e morbo convaluit affirmavit,
illo suo cum Dinia jurgio se motum illud nobis fatale testamentum
scripsisse per valetudinem, non quo nobis succenseret, sed metuens
ne moriendum sibi esset nobis adhuc pupillis et in Diniae tutela
atque potestate constrictis; quodsi jam fieret ut heredes ipsius esse-
mus, necessario Diniam bonorum suorum (Cleonymi puta) arbitrum

