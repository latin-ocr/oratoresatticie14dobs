AREOPAGITICA. 97

Halyn amnem descenderent, sed in summo otio se continerent.
Nunc eo res redierunt, ut alteri nostram urbem oderint, alteri nos
contemnant. Ac de Graecorum quidem odio praetores ipsos audi-
vistis: rex Persarum autem suum erga nos animum literis missis
declaravit.

38. Etiam iilud addendum est, dum ille praeclarus ordo in repu-
blica servabatur, ita cives ad virtutem fuisse institutos, ut inter ipsos
nullae molestiae orirentur, sed ut omnes eos qui in Atticam impeturn
fecissent pugnando superarent. Nos contra alios alii lacessere nul-
lum diem intermittimus, rem vero militarem ita negligimuS‚ ut nec
militiae dare nomina audeamus, nisi accepta pecunia. Et quod ma-
ximum est: eo tempore nemo civis rei familiaris penuria laborabat,
neque ab obviis stipe roganda urbem probro afficiebat, nuuc plures
sunt qui egeant quam qui rem habeant; quibus profecto vitio verti
non debet, si rempublicam nihil omnino curant, sed semper in hoc
unum sunt intenti, quibus rationibus urgentem quotidie famem de-
pellere liceat.

39. Ego itaque quum nos putarem, si majores nostros imitare-
mur, et his malis liberatum iri, nec nostrae tantum civitati sed uni-
versis etiam Graecis fore saluti, ea de causa et huc accessi et hanc
orationem habui: vos autem his omnibus consideratis ea decernitote
quae e republica fore maxime videantur. ’

