132 ISOCRATIS

enim simili armorum genere duntaxat sese ornarunt, sed eadem
quoque studia coluerunt, ut decebat eorum necessitudinem. E fra-
tribus enim geniti, alter Jove, Neptuno alter, fraternas etiam cupi·
ditates habuerunt. Nam hi soli ex omni memoria pro defensione
humani generis pugilum instar semper velut in procinctu steterunt.

13. Sic autem contigit, ut alter celebriora et majora, alter uti·
liora et conjunctiora Graecis, certamina subiret: nam illi Eurystheus
imperabat ut boves ex Erythea abigeret, ut mala Hesperidum
afferret, ut Cerberum adduceret, et alios ejus generis labores sus-
ciperet, quibus nihil aliis commodaret, sed ipse in discrimen atque
periculum vocaretur3 hic vero quum juris esset ea certamina
delegit, quibus vel Graeciam vel patriam suam beneficiis cumularet.
Proinde, tum taurum et a Neptuno immissum et Atticam vastantem,
curn quo universi congredi non audebant, solus ipse domuit ma-
gnoque metu et magna omnes qui urbem incolebant trepidatione
liberavit: tum inita cum Lapithis societate et expeditione contra
centauros bimembres celeritate et viribus et audacia praestantes
suscepta, qui urbes alias vastarant aliis imminebant aliis minita-
bantur, his praelio victis, mox et eorum ferociae modum statuit,
neque multo post genus omne prorsus delevit. Circa eadem tem-
pora quum monstrum illud in Creta educatum atque ex Pasiphae
Solis filia natum exstitisset, cui tributi nomine nostra urbs bis se-
ptenos pueros ex oraculo mittebat, quum videret eos duci toto populo
comitante ad necem indignam certumque interitum et viventes
adhuc lugeri pro mortuis, tanta indignatione exarsit ut potius esse
duxerit emori quam vivere et imperare civitati quae tarn miserabile
tributum hostibus pendere cogeretur. Conscenso igitur una cum
illis navigio, et ea natura superata quae quidem e viro et tauro con-
flata esset, tantoque robore polleret quanto par est eam quae talibus
corporibus constat, non pueros solum parentibus incolumes restituit,
sed urbem etiam tarn injusto tamque acerbo et inevitabili edicto
liberavit.

14. Equidem sum animi dubius quid consilii de reliquis capiam:
posteaquam enim ad Thesei facinora perveni deque illis dicere coepi,
vereor ut deceat in medio veluti cursu oratione abrupta Scironis
et Cercyonis aliorumque ejus generis immanitatem praetermittere,
quibus ille fortiter superatis multarum et magnarum calamitatum
Graecis remedium attulit, sed me excedere modum ac providendum
esse video ne qui me putent de hoc laborare magis quam de ea
propter quam haec instituta fuit oratio. Quae utraque quum ita se
habeant, plurima transire silentio statui propter morosos auditores,
ac caetera quam potero brevissime percurrere, ut partim illis partim
mihi ipse gratificer, neque prorsus illis cedam qui obtrectare atque
omnia quae dicuntur cavillari consueverunt.

15. Fortitudinis igitur suae specimen in his facinoribus edidit,

