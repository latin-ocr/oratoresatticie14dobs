212 lsOCRA'r-lvs

suisset : aequum autem esse aut et commodorum in societatem ve-
nire aut ne adversitatibus quidem contingi. Me vero puderet ita
loqui, quin ct eandem atque de caeteris provocationem facio: volo
enim, siquidem malus vir fuit Timotheus ¹multaque in vos peccavit,
ego particeps esse poenasque dare neque secus ac rcus puniri: sin
autem et civis bonus ct dux talis qualem nullum nos scimus osten-
detur, ille videlicet a vobis laudandus erit gratiaque ei habenda, de
hac autem adversus me accusatione, ex iis quae a me sunt patrata,
quodjustum vobis videbitur, judicabitis.

26.* 5. Coacervatim vero hoc habeo dicere de Timotheo quodque
omnia simul comprehendit, tot eum cepisse urbes vi quot nemo un-
quam imperator neque ex hac urbe neque ex reliqua Graecia, et
harum aliquas, quibus captis universa vicinia coacta est nostrae urbi
amica fieri. Tantam unaquaeque habebat vim! Quis enim nescit
Corcyram opportunissimo et pulcherrimo omnium circa Peloponne-
sum situ collocatam, Samum autem in Ionia, Sestum et Crithotem in
Hellesponto, Potidaeam et Toronem in Thracia? Quas ille omnes
subactas tradidit vobiS, sine magnis impensis, sine detrimento so-
ciorum, nulla necessitate vobis imposita multas collationes militares
afferendi3 sed, cum ei ad cursum circa Peloponnesum tredecim
tantum talenta urbs dedisset et quinquaginta triremes, Corcyram
urbem cepit octoginta instructam triremibus, ac circa illud ternpus
Lacedaemonios navali praelio superavit, hancque pacem eos coegit
componere, quae tantam utrique urbi mutationem attulit, ut nos qui-
dem ab ea die sacrum ei [Paci] faciamus quotannis, tanquam nulla
suerit aeque urbi unus, Lacedaemoniorum vero post illud tempus
sive classis navigans intra Maleam sive terrestris exercitus Isthmum
praetergrediens a nemine conspectus sit, quod eis fuisse causam
cladis ad Leuctra jure quis deprehendat. His gestis, expeditione
suscepta contra Samum, quam Pericles ille, qui maximam prudentiae
justitiaeque et modestiae laudem est assecutus, ducentis navibus et
mille talentis oppugnaverat, hanc Timotheus, cum nihil omnino a
vobis accepisset neque a sociis collegisset, post decim mensium obsi-p
dionem in potestatem suam redegit octo millibus peltastarum triremi-
busque triginta, quibus et stipendium ex hostico solvit. Jam si quis
alius paria opera fecisse videtur, fateor me nugari, quod singulari
modo eum laudare coner qui nihil praestantius caeteris fecerit. Hinc
igitur navigans Sestum et Crithotem cepit; quumque aliis tempori-
bus neglecta fuisset Chersonesus, vos ei ut mentem adverteretis
impulit. Denique Potidaeain, in quam urbs nostra quadringenta et
bis mille talenta antea consumpserat, cepit-opibus quas ipse suppe-
ditavit et tributis e Thracia collectis: tum universos Chalcidenses
debellavit. Quod si oportet non singillatim sed compendio dicere,
quatuor supra viginti urbium vos dominos fecit, minoribus expensis

