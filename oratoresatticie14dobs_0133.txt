EVAGORAS. 121

neque mediocres neque communes, sed singulae excellentes ε tantum
enim et corporis et animi virtutibus praestitit, ut ii, qui tum regna-
bant, quoties eum videbant percellerentur regnoque metuerent,
existimantes non posse fieri ut talis natura in privatae vitae obscuri-
tate delitesceret, quum vero mores ejus intuebantur, tantam ei fidem
haberent, ut Evagoram sibi etiam contra insidias aliorum adjutorem
fore confiderent,

ll. Ac neutra eos, quum'tantum inter eas interesset, fefellit
opinio: nec enim privatus perpetuo mansit neque erga illos deliquit,
sed ei deus tam sollicite prospexit, quo honeste regno potiretur, ut
et ea, quae eitra impietatem peragi non poterant alius perpetrarit,
et Evagoram ad ea reservarit per quae imperium juste sancteque
susciperet. Quidam enim procerum et per insidias tyrannum occi-
dit et Evagoram comprehendere conatus est, imperium obtinere se
non posse ratus nisi et illum e medio sustulisset. Hoc vero periculo
evitato, quum incolumis Solos Ciliciae urbem pervenisset, non eo
fuit animo quo alii esse sol-ent in hujusmodi calamitatibus. Caeteri
enim, etiam ii qui regnum amiserunt, fracti fortunae impetu animos
habent abjectiores: ille autem tanturn animo robur conceperat, ut,
quum ante privatam vitam egisset, in exsilium actus regnum sibi
vendicandum esse arbitraretur. Ac erronibus quidem fugitivis de-
spectis, neque per alios reditum quaerere neque seipso deteriores
colere voluit: sed ea usus occasione quae religiosos homines decet,
qui acceptas injurias ulcisci, non ipsi facere injuriam, solent, aut re
bene, gesta imperare aut voto frustratus mortem oppetere statuit;
et adhibitis bominibus -- ut qui plurimos dicunt —circiter quin·
quaginta, illorum ope sibi reditum in patriam patefacere est conatus.
Unde cumprimis et qui animus et quanta ejus apud socios fuerit
auctoritas perspicitur: navigaturus enim cum tam paucis ad tam
ingentem civitatem, quamvis acerbissima quaeque in conspectu essent,
tamen neque ipse abjecit animum neque commilitonum quisquam
periculorum societatem detrectavit, sed et illi tanquam deum ducem
secuti omnes in fide manserunt, et ipse, quasi aut firmiorem quam
adversarii haberet exercitum aut futurorum esset praescius, sic animo
affectus fuit.

12. ld qnod res ipsa ostendit: nam quum in insulam e navi de-
scendisset, non castellum aliquod firmum occupandum censuit, ut
corpore suo in tuto collocato circumspiceret an aliqui civium opitu-
laturi essent3 sed mox eadem nocte, ut erat paratuS, parva quadam
muri porta perfracta sociisque per eam introductis impetum in regiam
fecit. Tumultus antem qui hujusmodi temporibus incidunt et caete·
rorum trepidationem et exhortationes illius multis referre quorsum
attinet? Quum vero tyranni quidem satellites ei resisterent, reliqui
autem cives spectatores essent — narn alterius imperium alterius.

R

