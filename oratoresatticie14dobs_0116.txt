104 ISOCRA'Fis

lum Persicum fuerunt, un illorum qui ante obsidionem Dece-licam
rempublicam gesserunt? Quod si hos imitari jubent, quid quaeso
suadent aliud quam denuo periculum excidii esse adeundum? sin
illorum vos similes esse volunt qui in Marathone barbaros vicerunt
vel eorum quiante illos fuerunt, annon sunt omnium impudentis—
simi, quum eos laudent qui tum rempublicam gesserunt et nunc
contraria nobis facienda censeant, et ad ea delicta vos impellant de
quibus quid faciam equidem dubito, utrum, ut in caeteris, id quod
res est dicam, an metu vestrae offensionis illa silentio praeteream?

15. Nam potius quidem esse judico de iis disserere: sedidem
vos iis solere gravius irasci video qui reprehendunt quam iis qui vos
in calamitates conjecerunt. Verum, utcunque res ceciderit, turpe
mihi duco meae famae potius quam publicae salutis rationem ducere.
Ut igitur et meum ct caeterorum qui rempublicam curant officium
est ea dicere non quae auditu jucundissima, sed quae utilissima factu
sunt: sic vos contra statuere debetis, quum morborum corporis
multoe et variae curationes sint a medicis inventae, animis caecis ct
malarum cupiditatum plenis unicum superesse remedium, oratio-
nem nempe quae libere delicta repreliendat; deinde quid absurdius
est quam ustiones et sectiones medicorum tolerare, ut pluribus cru-
ciatibus liberemur, orationes autem, antequam plane cognitum sitan
eam vim habeant ut audientibus prosint, improbare?

16. Haec eo praefatus sum, quod de caeteris sine omni dissimula-
tione et prorsus aperte apud vos dicere decrevi. Quis enim obsecro
est qui peregre adveniens et nostri erroris expers adbuc, siliis rebus
de improviso interveniat, non delirare nos et insanire arbitretur?
qui quum res praeclare a majoribus gestas laudi nobis ducamus et
rempublicam nostram eo nomine celebrare possimus, tantum abest
ut eos ulla ex parte imitemur, ut plane contraria faciamus? Nam
illi quidem pro Graecis contra barbaros pugnare non destiterunt, nos
vero eos qui in Asia victum quaeritabant hue retractos contra Grae-
cos duximus: illi, dum Graecis urbibus libertatem restituunt, dum
opem ferunt, Graeeiae principatum acceperunt, nos, qui easdem ser-
vitute premimus, qui plane diversum agimus, indignamur eundem
honorem nobis non haberi, quum inter dicta et facta nostra atque
illorum tanturn intersit, ut ipsi pro conservandis Graecis patriam
deserere non dubitarint et terra marique barbaros vicerint, quum nos
ne pro nostra quidem avaritia dimicare velimus, imperare quidem
studemus omnibus, sed dimicare nolumus, ac nemo fere est morta-
lium omnium quem bello non lacessamus, sed rei militaris exercita-
tionem prorsus ipsi negligimus3 et quum hi quorum operas condu-
cimus, partim exsules, partim transfugae, partim omni flagitiorum
genere cooperti, huc confluxerint, sic animati ut, si quis plus sti-
pendii numeret, ejus ductu nos oppugnaturi sint. Adeo tamen eos

