462 LYCURGI

Graecis bonos viros honoribus afficere : invenietis autem apud alios
quidem in foro gladiatorum statuas positas, apud vos autem impe-
ratorum bonorum et qui tyrannum occiderint. Ejusmodi autem
viros ne ex universa quidem Graecia facile est invenire paucos; eos
autem, qui ludos aut certamina in quibus pro corona certatur vice-
rint, ex plerisque locis in proclivi est novisse. Ut igitur benefacto—
ribus maximos honores tribuitis, sic justum est ut eos, qui patriam
contumelia afficiunt eamque produnt, extremis suppliciis puniatis.

13. Considerate autem, judices, quod nihil liceat vobis revocare
in Leocrate hoc, quum justa facitis. Scelus enim hoc jam judi-
catum est condemnatumque. Nam senatus in Areopago —— neque
mihi quisquam hic obstrepat, concilium enirn Areopagiticum ma-
xime tum fuisse urbi salutare judico—transfugas patriam deserentes
ac hostibus prorsus dedentes arreptos occidit. Nec existimetis,
Athenienses, eos, qui aliorum scelera quibus caedem commisere
sanctissime judicant, in quendam civium adeo inique agere. At
vero Autolycum quidem vos condemnastis, quum ipse tamen in pe·
riculis perstitisset, habuerit autem criminationem, quod filios et
uxorem clam alio transportarit, eumque supplicio affecistis. Quod
si eum qui insimulabatur, quod clam exponeret inutiles ad bellum,
supplicio affecistis, quid illum pati convenit qui, quum vir sit, non
fuerit patriae suae gratus pro educationis immensis beneficiis?
Praeterea gravem ratus esse rem populus decrevit reos esse prodi-
tionis siqui pro patria subire periculum detrectassent; dignos tales
extremo supplicio censens. Quae igitur conclusa sunt apud justis-
simum concilium, decreta a vobis sorte delectis ad sententiam seren—
dam, constat denique apud populum maximo digna esse supplicio,
hiscene vos contraria decernetis? Omnium, si istud faciatis, futuri
estis insipientissimi, paucissimosque habebitis qui pro vobis sese
periculis sint objecturi. Quod itaque reus sit omnium quorum
insimulatus est Leocrates‚ Athenienses, perspicuum exsistit.

14. Audio autem ipsum daturum operam ut vobis imponat di-
cendo quod mercator enavigaverit atque propter hanc negotiationem
Rhodum commigrarit. Si igitur haec dixerit, cogitate in animo «
quomodo facile ipsum in mendaciis deprehendatis. Primum enim
non ex litore per portulam inscendunt navim qui ad mercatum navi·
gant, sed ex portu, ab omnibus amicis visi et amandati : deinde non
cum scortillo et ancillis, sed solus cum puero administro. Praeter-
ea quid opus erat Megaris Atheniensem ceu mercatorem quin-
quennium demorari et sacra patria transferre domumque hie ven-
dere, nisi et agnovisset se prodidisse patriam et magna omnes
injuria affecisse? Omnium proinde absurdissimum fuerit, dequibus
sceleribus ipse exspectavit supplicia fieri, ea vos rescindatis, quum
sitis domini Judicii. Insuper non puto oportere ut admittatis hanc

