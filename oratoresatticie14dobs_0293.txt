II2

PHILIPPO.

1. EQ-UIDEM scio solere gratiores esse omnibus laudatores quam
monitores, praesertim si quis praecipiendi munus non rogatus ipse
ultro suscipiat. Ego vero, nisi prius optimo studio te monuissem
iis de rebus, quae officii tui esse maxime videbantur, fortasse nunc
de iis quae tibi acciderunt pronuntiare non instituerem. Sed quia
mihi propositum est rerum tuarum gerere curam tum patriae meae
tum caeterorum Graecorum causa, turpe mihi ducerem, quum de
rebus non perinde necessariis consilium tibi dedissem, nunc longe
graviorum nullam facere mentionem idque cum scirem illa tantum
ad gloriam, haec vero ad salutem tuam pertinere, quam neglexisse
visus es iis omnibus qui convitia in te dicta audiverunt.

2. Nemo enim est quin statuat te in adeundis periculis magis esse
temerarium quam regia dignitas patiatur, et de laude fortitudinis,
quam de summa rerum, plus sollicitum esse. Atqui aeque turpe est
et hostibus circumdatum strenue pugnando aliis non superiorem
esse, et, quum nulla talis urget necessitas, in ea te discrimini con-
jicere quibus superatis nihil memorabile gesseris, interfectus omnes
fortunas una evertas. Neque vero semper praeclarum habendum
est in bellis occumbere, sed quando id fit pro defensione patriae et
parentum liberumque laudabile θεῖς quum vero talis obitus et his
omnibus nocet et superiorum temporum successibus labem adsper-
git, turpis habendus, et fugiendus est ut insignis ignominiae conci-
liator.

3. Eam potius in gerendis bellis rationem tibi sequendam censeo,
qua urbes utuntur. Nam hae omnes, quum aliquo mittunt exerci-
tus, rempublicam et senatum de rebus deliberantem in tuto collo-
care solent. Unde id etiam evenit, ut, si qua plaga fuerit accepta,
non tamen una vires omnes amittant, sed et multas clades perferre
et opes suas recuperare possint. Quod et tibi propositum esse
debet, neque ullum salute majus esse bonum existimandum, ut
etiam victoriis quae contigerint recte uti queas et clades quae incide-
rint reparare possis. Non vides quanta sit Lacedaemoniorum de
regum incolumitate sollicitudo? adeo ut clarissimi quique cives eos

‘2 ο

