PANATHENAICUS. 161

posse viderint, disputationem de rebuspubHcis arrepturos et instituta
illorum cum nostris in contentionem adducturos esse reor, ac tem-p
perantiam in primis et obedientiam cum negligentia nostra, ob
easque res Spartam laudaturos.

42. Quod si facere instituerint, cordati viri eos nugas agere judi-
care debebunt. Ego enim non disputationem de rebuspublicis in-
stitui, sed illud probare volui, nostram urbem de Graecia melius
esse meritam quam Lacedaemonios. Quo ex numero si quid eon-
vellerint‚ aut alia communia facta protulerint quibus illi nos supe-
rarint, merito laudabuntur: si vero ea dicere coeperint de quibus
ego nullam prorsus mentionem feci, jure stupidi omnibus vide-
buntur.

43. Verumtamen quum eos orationem de rebuspubl. in medium
allaturos putem, non gravabor ea quoque? de re disserere: spero
enim me ostensurum, illo ipso nostram urbem magis excellere quam
iis quae supra diximus,

44. Neque vero quisquam opinetur de hac republica me dictu-
rum, qua pro vetere uti coacti sumus, sed de ea quae apud majores
nostros fuit, qua nostri patres non contempta lianc arripuerunt, sed
in aliis quidem rebus illam longe praeclariorem, ad maris vero im-
perium hanc utiliorem esse judicarunt: quo suscepto et diligenter
administratorum Spart-anorum insidias ulcisci tum Peloponnensium
omnium robur, quo urbs nostra illis temporibus maxime urgebatur,
bello superare potuerunt. Quare nemo jure culpaverit eos qui
hanc delegerunt: neque enim spe sua frustrati sunt, nec ignorae
runt quid utrique imperio vel bonorum vel malorum inesset, sed
, satis norant terrestrem principatum, boni ordinis, modestiae, obe-
dientiae‚ caeterarumque rerum ejus generis studium requirere, po-
tentiam vero marinam non his rebus augeri, sed artibus nauticis et
hominibus qui remos· agere possunt, quique sua perdiderunt et ex
alieno victum quaeritare consueverunt; quod hominum genus quum
in urbem confluxisset, satis apparebat et veteris reipublicae disci-
plinam dissolutum iri et sociorum benevolentiam cito a nobis ab·
alienandam esse, ubi eos, quibus prius urbes et agros dederant,
vestigalia et tr‘rbuta pendere cogerent, ad solvendam istis merce-
dem quos paulo ante dixi. Sed tamen, quum eorum quae prius
posita sunt nihil ignorarent, urbi tanta et magnitudine et gloria
expedire et convenire quasvis difficultates potius quam Lacedaemo-
niorum imperium perpeti existimabant: et, quum duae res quarum
neutra bona esset proponerentur, optionem eam praestare ut ipsi
aliis malefacerent quam ut grassationes· aliorum tolerarent, et con-
tra jus aliis potius imperarent quam ut liujus culpae fuga injuste
Lacedaemoniis servirent. Qua} utique omnes viri prudentes et
praeoptarent et vellent, sed pauci quidam, qui sapientes scilicet.

Y

