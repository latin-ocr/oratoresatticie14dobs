200 ISOCRATls

puto, qui de iis rebus alios accusare audent, quibus ipsi constricti
tenentum quod Lysimachus fecit. Qui, quum ipse de scripto dicat,
de meis scriptis plura verba fecitquam aliis de rebus omnibus, quod
perinde est ac si quis alium sacrilegii reum ageret, qui donaria
deorum ipse in manibus liaberet. Vehementer autem vellem me ab
eo tam eloquentem judicari, quam apud vos deit: nunquam enim
negotium milii facessere instituisset. Nunc me, quem causam iufe-
riorem dicendo posse facere superiorem ait, usque adeo contemnit,
ut ipse speret se mentientem vera dicente me facile fore superiorem.
Tantis equidem ab omni parte difficultatibus conflictor, ut, quum
alii calumnias orationibus refutent, meas Lysimachus orationes ma-
xime traduxerit, ut, si quidem satisfecisse causae videar, in me haerere
appareat eloquentiae crimen ab eo mihi allatum, sin tenuius quam
pro ea exspectatione quam apud vos de me concitavit disseruero,
me causam deteriorem habere putetis. Vos igitur oro ut verbis
adversarii fidem nec habeatis nec abrogetis, antequam defensionem
quoque nostram totam audiveritis, cogitantes supervacaneum fuisse
reis pro se dicendi potestatem dari, si ex accusatoris oratione recte
ferri sententia potuisset. Nunc, utrum bene an vero male causam
peroraverit, nemo qui adest ignorat: an autem vera dixerit, judicibus
ex oratione prioris intelligere non ita promptum est, sed boni con-
sulendum si ex utriusque verbis veritatem elicere possint.

9. Neque vero eos ego miror qui plus temporis consumunt in
accusandis impostoribus quam in semetipsis defendendis, neque
illos etiam qui dicunt summum malum esse calumniam: quid enim
ea fieri possit maleficentius? quae facit ut de mentientibus bene
existimetur, ut plane innocentes injurii esse videantur, ut judices
pejerent, quae denique veritatis lucem exstinguit, et caligine men-
daciorum auditoribus involutis quemvis civium per injuriam interficit?
Quare providendum vobis est ne tale quid usuveniat, aut ipsi ea
committatis quae ab aliis facta reprehenderitis. Arbitror autem vos
non ignorare nostram urbem saepe poenituisse judiciorum quae per
iracundiam potius quam re examinata facta fuerunt, adeo ut paulo
⁷ post et impostores punire desiderarit, et calumniis oppressos rebus
uti secundioribus quam prius optarit.

10. Haec igitur tenenda sunt, ne verbis accusatorum temere
credatis, neque cum tumultu et saevitia reorum excusationibus ad-
versemini. Neque enim decet ut qui aliis in rebus clementiae nomine
prae Graeeis omnibus praedicamini, in his judiciis ea videamini
facere quae isti sint opinioni contraria; et, quum alibi moris sit cal-
culorum partem in judiciis capitalibus reis addi, apud vos eos qui in
periculum adducti sunt deteriore etiam esse conditione quam calu—-
mniatores; et, quum quotannis juretis vos eadem aequitate audituros
tam reos quam accusatores, tam longe ab aequabilitate illa recedere,

