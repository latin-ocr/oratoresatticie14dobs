X.

DIONYSIO.

 

SATELLITES, lictores, caduceatores, et altissimi solii adeptio,
sapientiae studio tenebras obducunt, nec ulla res est qua virtus faci-
lius et celerius exterminetur. Non una cum fortuna mutasti etiam
naturam. Adhuc pelliceo sacco amictus es: nam nativitatis tuae
primordium mortale fuit. Cur igitur inanis ista gloriola fictilem
utrem inflavit? Ingenti amentia repletus es, o infelix, et naturae fra-
gilis agnitione spoliatus: ita te sublimes isti fortunae motus a vetere
contemplatione desciscere coegerunt, eoque redegerunt ut sobrium
illum furorem deseres. Fuit olim illustris tua moderatioâ€šnunc vero
humi depressa est: fortuna tua pervenit ad summum. A falsa igi-
tur felicitatis umbra recede, et fugitivam fortunam effuge: cujus
levitatem et perfidiam si anteverteris, mutatione subito ingruente

minus percelleris.

