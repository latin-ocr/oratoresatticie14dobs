25¹2 ISOCRATls

hospites contuli, atque ipse delectus mibi quidem tributum maximum
inscripsi, pro Pasiouc ›autcm deprecatus sum quaestores, quod is
meis pecuniis uteretur. Prodite testes.

TESTES.

22. Ipse praeterea Pasio‚ non quidem verbis, sed facto ipso milri
testimonium his de rebus perhibebit. Navem enim onerariam, cui
ego multas merces imposueram, quidam detulitquasi Delii cujusdam
esset. Quum vero ego eam mihi assererem et in portum subduci
juberem, quidam eorum, qui calumniando quaestum faciunt, ea con-
silia inierant, ut paene indicta causa ego periissem. Tandem vero
persuaderi sibi passi sunt ut vades a me acciperent. Ac Philippus
paternus hospes accersitus, venit ille quidem, sed periculi magni-
tudine perterritus se subduxit: Pasio vero Archestratum mensae
praefectum mihi exhibuit septem talentum sponsorem. Atqui, si
parva duntaxat jactura fuisset facienda et me nihil hic habere sci-
visset, nequaquam pro me tantam pecuniam spopondisset. Sed
evidens nimirum est eum mihi gratificantem trecentas a me drachmas
postulasse, et septem talentum sponsorem esse facturn, quum
existimaret satis sibi cautum esse auro meo apud se deposito. Me
igitur multum pecuniae habuisse, eamque in hujus mensa depo-
sitam, tum factis Pasionis vobis probavi, tum ex aliis gnaris au-
divistis. ’

23. Sic autem, judices, ut mihi quidem videtur, rectissime per-
cipietis omnem controversiam, illud tempus si recordemini, et quo
loco res nostrae fuerint spectetis, quum ego Menexenum et Philo-
melum misi qui depositum reposcerent, ac Pasio primum abnegare
ausus fuit. Patrem enim meum fuisse comprehensum et opibus
universis privatum, neque mihi licuisse, qui status rerum mearum
tum fuit, vel hic manere vel navigare in Pontum, reperietis. Atqui
utrum verisimilius est, me in tantis calamitatibus injuste accusare,
an Pasionem tum nostris ingentibus malis tum magnitudine pecuniae »
impulsum fraudare nos voluisse? Quis vero unquam adeo calu-
mniarum cupidus exstitit, ut ipse in vitae periculo constitutus alienis
opibus insidiaretur? Qua spe, quo consilio contra istum injuste
venissem? An ut meam potentiam reformidans mox argentum mihi
numeraret? Atqui non ita cum utroque nostrum agebatur. An
vero negotio in forum deducto etiam praeter aequitatem meliore
conditione futurus eram apud vos quam Pasio? At ne hic quidem
manere parabam, quum timerem ne me Satyrus deposceret. An ut
nullo meo commodo istum inimicum haberem? at nemo in tota
urbe fuit quo familiarius uterer. Et quis vestrum est qui me tantae
insaniae et inscitiae condemnaret?

θ’,

