430 DINARCHI

civem esse jussit. Harum ergo rerum testes vobis sunt citandi, uti
de caeteris quos iste hospites et Athenienses esse jussit? Nunquid,
proh divum fidem, putatis eum qui argento accipiendo delectetur
auri viginti talenta repudiasse? aut minuta munuscula acceptasse,
tantam pecuniae vim esse aspernatum? aut Areopagiticum senatum
post semestrem inquisitionem nomina Demosthenis et Demadis et
Cephisophontis per injuriam ad vos detulisse?

8. Multi, judices, multi civium et aliorum Graecorum—ut et
prius dixi—observant vos quo pacto hanc causam disceptaturi,
atque utrum aliorum etiam corruptelas in judicium adducturi, an
vero sine metu accipiendi munera contra vos potestatem daturi
sitis, an ea quae prius firma et rata putabantur nunc ob Demosthenis
hanc causae dictionem auctoritatem omnem sint amissura, quem ob
alias administrationes suas periisse oportebat, qui caput suum
omnibus exsecrationibus quae in urbe factae sunt obstrinxit, qui
Furiarum numen caeterorumque deorum quos in Areopago obtestari
moris est perjurio violavit, qui singulis concionibus diris est devotus,
qui munera cepisse contra rempublicam est compertus, qui et po-
pulo et senatui verba dedit contra exsecrationem cum alia sentiat
alia dicat, qui privatim Aristarcho atrocia et contraria legibus con-
silia dedit, pro quibus -— si qua est justa in perjuros et sceleratos
vindicta, sicut est—poenas iste dabit easque hoc ipso die. Au-
dite, judices, exsecrationem.

EXSECRATIO.

Tamen Demosthenes ad mentiendum et absurdissima quaeque di—
cenda ita paratus est, adeo frontem perfricuit nec demonstratae
veritatis nec exsecrationis ullius rationem habens, ut de me quoque
dicere non dubitabit ut audio, me quoque prius ab hoc senatu
condemnatun13 remque facere omnium absurdissimam, ut ipse ait,
qui prius contra senatus hujus indicium causam dixerim, nunc vero
ei patrociner‚ seque accusem de facto isto indicio: in quo ille rem
non factam concinnat, et apud quosdam mentiri audet. Ut igitur,
ubi se ad istam orationem converterit, non patiamini, sed certo sciatis ·
senatum meum nomen non detulisse neque delaturum fuisse, sed ab
uno homine improbo et apud vos poena affecto injuriam mihi esse
factam, paucis me audite: post iterum istum aggrediar.

9. Necesse habet Senatus Areopagiticus duobus indicia omnia
referre modis. Quibus istis? vel suopte consilio facta inquisitione,
vel ex mandato populi. Praeter hos nullus alius est. Quod si tu,
nefaria bellua, dicis, populo mandante Senatum inquisisse ac detu-
lisse nomen meum, ostendito plebiscitum, et qui mei fuerint. accusa-
tores delatione facta, quemadmodum nunc utrumque factum est,
tum decretum quo inquisivit Senatus, tum accusatores delecti a po·

