266 lsoCRATls

LEX.

7. Quid eis igitur est reliquum, quum et ipsi testamentum hoc a
Thrasylocho relictum esse fateantur, et leges illis nullae, mihi omnes
patrocinentur? primum vestra lex qui de negotio judicaturi estis,
deinde lex Siphniorum, unde auctor testamenti oriundus fuit, po-
stremo ea quae apud istos valet qui nobis controversiam faciunt.
Quid vcro non audebunt isti, qui vobis persuadere conantur ut testa-
mentum repudietis, quum et haec legum sententia sit, et vobisjuratis
secundum eas sit pronuntiandum?

8. De ipsa igitur re me satis ostendisse existimo: ne quis vero
me putet parvas ob causas haereditatem adeptum aut istam officio
erga Thrasylochum functam ea fraudari, his etiam de rebus dicam.
Nam defuncti vicem me puderet, nisi vobis omnibus persuaderetur,
eum haec non tantum secundum leges, sed etiam jure egisse: idque
me facile probaturum confido. Tantum enim inter nos interfuit, ut
ista, quae se genere proximam esse contendit, perpetuo cum illo et
Sopolide et horum matre litigarit et inimicitias exercuerit, ego vero
non tanturn erga Thrasylochum et fratrem praeclare me gessi, sed
has ipsas facultates de quibus controversia est amicissime atque
optima fide custodivi.

9. Ac de his quidem quae olim facta sunt dicere operosum fuerit:
quum autem Pasinus Parum cepit, maximam partem eorum opum
clam exportatam apud hospites meos jacebant; quod hanc insu-
lam omnium esse tutissimam putabamus. Quum vero illi ange-
rentur ac ne omnia periissent timerent, ego noctu conscenso navigio
exportavi illi pecunias cum vitae meae periculo ι in agris enim erant
praesidia disposita, et urbem quidam nostrorum exsulum occupa-
rant, qui uno die et patrem meum et patruum et affinem meum et
praeter hos tres consobrinos per scelus occiderunt. Me tamen nihil
horum avertit, quum persuasum haberem mihi non minus pro eis
quam pro meipso pericula esse subeunda.

10. Deinde quum urbe pelleremur tanto curn tumultu et trepida—K
tione, ut nonnulli suos etiam negligerent, necin his malis satis
habui domesticos meos conservasse, sed quia tum Sopolidem abesse
tum illum ipsum aegrotare sciebam, una cum eo et matrem et sororem
et opes universas extuli. Quem igitur eas aequius est habere quam
qui et tum conservavit, et nunc ab iis quorum illae fuerunt accepit?

11. Et haec de iis temporibus dicta sint, quibus pericula quidem
adii, sed nihil mali contraxi: sed et ea proferre possum per quae,
dum illi obsequor, ipse in calamitates maximas incidi.

12. Melum enim quum venissemus, nosque sensisset ibi mansuros,
rogavit ut Troezenem secum navigarem et se nequaquam relinque-
rem, et corporis infirmitate et multitudine inimicorum commemorata,

