300 lSOCRATlS

desiderio tum Graecos in libertatem vindicandi tum belli barbaris
inferendi. Qui tamen et ipse in re una aberrare visus est. Neque
mireris velim, si tecum ego disserens eorum mentionem faciam quoe
minus ille recte sensit: nam et libere loqui semper soleo, et malim
ob justam reprehensionem odium incurrere quam per immeritam
laudem gratificari. Haec igitur est mea ratio; caeterum ille qui in
reliquis omnibus superabat alios, idemque erat maxime justus et
temperans ac rerum gerendarum peritus, habuit duas cupiditates,
praeclaram utramque, sed non inter se consentientes nec ejus
generis quae simul confieri possint: volebat enirn et regi Persarum
bellum inferre, et amicos ab exsilio in patriam quemque suam resti-
tuere ac summae rerum praeficere. Fiebat itaque, dum amicis
studeret impensius, ut et Graeci in malis ac bellis versarentur, et
[ipse] propter tumultum hic excitatum pugnandi contra barbaros
otium et facultatem non haberet. Quare ex his quae illo tempore
errata sunt facile intelligitur eos, qui recte rebus consultum velint,
non prius regi Persico bellum inferre debere, quam Graecos quivis
reconciliarit nostrumque furorem et contentionem compescuerit.
Qua de re ut alias verba feci, ita neque nunc silebo.

6. At enim quidam ex iis qui alios docere se posse pollicentur,
quum sint ipsi doctrinae omnis expertes, quique mea scripta car-
pere audent‚ quae tamen imitari gestiunt, hoc amentiae forsan ad-
scribant, quod Graeciae calamitates ego curare profitear, quasi
per meam orationem melius cum illa agi deinceps possit aut

deterius.
7. Quorum merito sane pusillum nimis ac parum virilem animum

omnes reprehendant, quod se philosophos jactantes et ipsi ob
parva glorientur, et aliis, qui de majoribus consilia suggerere pos-
sint, non desinant invidere. Atque illi quidem ignaviam et imbe-
cillitatem suam obtegere cupientes talia fortasse sint dicturi: ego
vero, quanquam octogesimum jam annum natus, ita magnifice
tamen de me adhuc sentio, ut putem mei praesertim fuisse muneris
de his dicere, neque tecum agendo praeclara suggessisse consilia,
ac per haec forsan aliqua rectius gerenda esse. Quin et Graecos*
existimo, sfinter omnes ipsis deligendi essent, tum qui Graecos
optime posset oratione sua incitare ad invadendos bello barbaros,
tum qui celerrime posset conficere quae utiliter gerenda viderentur,
nullos omnino alios nobis praeposituros. Atenim quomodo non
ageremus turpiter, si tam honorificum omnium de nobis judicium
negligeremus? Ac meum quidem munus minoris momenti est:
quum non ita soleat esse arduum suam de re qualibet sententiam
proferre. Te vero decet meis verbis attendentem perpendere,
utrum Graeciae res tibi negligendae sint, iis commendato natalibus
quae modo dicebam, duci Lacedaemoniorum exsistenti, ipsorumque

