DE PHILOCTEMONIS HEREDITATE. 359

tam longinqui temporis per partem potissimam visus fuit beatus esse
-— nam et fortunae erant haud contemnendae et uxor florentesque
liberi et res reliquae pariter sic satis secundae —-‚ verum provecto
jam ad aetatem affectam infortunium haud mediocre obtigit, quod
universam illius domum corrupit opumque magnam vim pessumde-
dit ipsumque in apertum cum necessariis discidium conjecit. Quae¹
unde nata et qui sint, paucissimis declarabo. Erat Euctemoni, ju-
dices, liberta, quae domum aliquam gubernabat, quae domus Eucte-
moni in Piraeeo erat elocatitia: haec mulier puellas meretrices alebat,
et in his unam Alcen dictam, quam Alcen vestrum quoque complu-
res, ni fallor, norunt. Haec Alce, ut primum de foro empta fuit,
multos per annos prostitit corpore quaestum faciens, tandem vero
marcescentibus annis e lupanari excessit: mulieri igitur isti illa in
domo elocatitia versanti consuescebat Dio quidam, homo libertus,e
quo ista Alce se aiebat hosce liberos peperisse [quos Androcles
nunc Euctemoni subdere conatur]; et Dio quoque pro suis eos ale—
bat. Tempore autem post idem Di0‚ ob noxiam nescio quam datam
male sibi metuens, Athenis Sicyonem secessit: quo facto Euctemon
Alcen illam gubernatricem illius domus constituit, quae ei in Cera-
mico erat elocatitia‚ ubi vinum vaenit. Illam igitur in domum im-
missa haec mulier, judices, multorum magnorumque malorum cau·
sam et principium dedit. Euctemon enim saepius illuc itans sub
praetextu locaris tollendi‚plurimum temporis in illa domo elocatitia
versabatur; saepe quoque illa cum muliere cibum capiebat, relictis
uxore liberisque domoque in qua ipse habitabat. Quod aegre feren-
tibus uxore liberisque, tantum abest ut Euctemon a congressibus
cum illa muliere se abstineret, ut potius ad extremum domicilium
quasi ad eam transferret aetatemque deinceps omnem penes eam
degeret, et sive herbis sive furore sive alio nescio quo adverso casu
dementabatur ita, ut rogatu mulieris alterum liberorum ejus in
phratoras suos induceret, addens ei suum nomen. Quoniam autem
neque filius ejus Philoctemon ei concedebat neque phratores admit-
tebant, sed sacrificium ab Euctemone pro impetranda pueri rece-
ptione oblatum repudiabant, ira adversus filium Philoctemonem in-
census eique aegre faeere ardens desponderi sibi curabat Demo-
cratis Aphidnaei sororem, hoc agitans ut liberos ab illa muliere
edendos pro suis tolleret et in bona sua immitteret, si Philoctemon
concedere nollet ut commentitium hunc Euctemonem juniorem in
phratoras induceret. Necessarii itaque bene gnari, tum ab ipso
Euctemone illuc aetatis provecto proles nulla esset exspectanda,
tum tamen verendum esse ne nihilominus alio quopiam modo liberi
prodirent, quos ut ille pro suis haberet atque jactaret posset induci,
ex eaque re multo majus exstiturum esse dissidium, persuadebant,
o judices, Philoctemoni‚ ut sineret a patre suo juniorem huno Eucte-

