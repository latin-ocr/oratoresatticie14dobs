474 LYCURGI

Aristarchum et Alexiclem‚ occiderunt, neque eos in terra hac sepe·
liri permiserunt: vos autem ipsum corpuS‚ quod urbem prodidit,
vivum judicioque vestro subjectum habentes impunitum dimittetis?
ac tanto eritis majoribus vestris inferiores, quanto illi quidem eos,
qui verbo tantum proditori tulissent opem, ultimis suppliciis sunt
adorti, vos autern ipsum, qui non sermone sed opere populum de-
seruit, ceu nihil sceleris admiserit dimittetis? Ne sane,judices;
vobis cum ita patrium sit, indigna et vobis et majoribus vestris sta-
tuite. Etenim si unum aliquod ejusmodi decretum factum fuisset,
posset aliquis dicere, quod ob iram potius quam veritatem fecissent:
quando vero de omnibus idern supplicium sumpserint, quomodo non
est perspicuum, quod omnibus talibus facinoribus naturaliter resti-
terint eaque perpetuo impugnarint? Siquidem Hipparchum Timar-
chi filiurn non exspectantem proditionis apud populum judicium, sed
certamen illud deserentem, morte mulctantes, postquam sceleris
reum corpus ejus non acceperunt, imaginem ejus ex arce detrahen-
tes et conflantes erigentesque columnam decreverunt in hanc per-
scribere calumniatores et proditores ; atque ipse Hipparchus in hanc
columnam perscriptus est, aliique proditores. Ac mihi accipe pri-
mum quidem decretum,per quod imago Hipparchi proditoris ex arce
detracta est, deinde quod in columnam est perscriptum, deinde
post hanc inscriptos porro proditores in hancce columnam; et recita
scriba.

DECRETUM ET PERSCRIPTUM COLUMNAE.

Quid videntur vobis, judices, majores vestri? Anne eadem vobis·
cum de sceleratis cognoscere? Nonne postquam corpus proditoris
non potuerunt in sua habere potestate, statuam proditoris appre-
hensam-ac detractam quibus potuerunt suppliciis affecerunt? non
ut aeream statuam conflarent, sed ut posteris exemplum in reliquum
tempus ut poterant contra proditores relinquerent. Accipe porro
et alterum decretum de iis qui Deceleam migraverant, quando
populus a Lacedaemoniis obsideretur, ut sciant, de proditoribus
majores nostri pares et consentaneas sibi poenas fecisse. Recita ,
scriba.

DECRETUM.

Auditis,judices‚ et hoc decretum, quo ternpore belli transmigrantes
Deceleam condemnarunt, decreveruntque, ut si quis ipsorum rever-
sus deprehendatur, abducat cui libuerit Atheniensium ad thesmo-
thetas, qui assumptum illum tradant praefecto fossae. Proinde illi
in regione hac transmigrantes hunc ad modum puniebant, vos
autem eum, qui ex urbe et regione tempore belli transfugerit in
insulam Rhodum atque prodiderit populum, non occidetis? Quo

