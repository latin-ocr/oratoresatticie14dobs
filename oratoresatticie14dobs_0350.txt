³38 ISAEl

quidnam in testamento constituisset ille Nicostratus, cujus in no-
mine patrisque ambae partes consentirent: jam vero qui licet eidem
homini duos patres imputare? Id enim fecit Chariades, qui, here-
ditatem petens ejus Nicostrati qui filius Smicri fuit, adversus hos
tamen deposito contendit sacramento, qui hereditatem petunt a Ni-
costrato Thrasymachi filio relictam; quasi Smicrus et Thrasyma-
chus idem homo fuissent. Mera quidem hacc est vexa, merum
ludibrium, quo nos hi exagitatum atque territatum eunt, freti
factione, qua stipati incedunt, et a qua telis omnibus nequitiae
armantur, artibus iniquitatis omnibus exercentur. Existimant enim,
causam si sinant simplicem manere nihilque turbelae ei immisceant,
difficile his [Hagnoni atque Hagnotheo] non futurum ut planum
faciant a Nicostrato testamentum scriptum prorsus nullum esse
relictum: sin autem patrem Nicostrati non eundem edentes here-
ditatem nihilominus petant, certi sunt fore ut verborum atque tem-
poris plus conterant in docendo Nicostratum Thrasymachi filium
fuisse, quam in altero evincendo, Nicostratum testamentum nullum
scripsisse. Praeterea quoque, si Nicostratum confiterentur Thrasy—
machi filium esse, non possunt hoc arguere neque docere consobri-
nos hos illius non esse: sin autem defuncto patrem affingerent
commentitium, cernebant se controversiam injecturos esse non
solum de testamento, sed etiam de consanguinitate.

3. verumenimvero non ex his solummodo intelligatis subesse et
in insidiis latitare certos quosdam alios homines, qui istos adversarios
in hos [amicos meos] instigarint atque hos in hasce turbas conten-
tionesque conjecerim, sed etiam ex illis quae a principio statim [ut
primurn vacuefacta fuit hereditas] evenerunt. Ecquis enim non
super excessu Nicostrati luctum prae se tulit tondenda coma, cum
hereditas duum talentorum sexies in discrimen concertationis foren-
sis venerit? ecquis non pullam induit, quasi pei· luctus significatio-
nem hereditatem adepturus? quot se mentiti sunt cognatos Nico-
strati aut filios ab eo per testamentum adoptatos, eoque titulo bona
ejus sibi arrogarunt? Demosthenes quidem se nepotem ejus ex
fratre [vel sorore] ferebat, ab his autem mendacii convictus desiste-·
bat: bona sua omnia Nicostratum sibi donasse praetendebat ali-
quando Telephus, quanquam et ipse quoque paulo post conticesce-
bat: Aminiades puerum triennem ad archontem afferebat, aiens eum
a Nicostrato generatum esse, cum Nicostratus totos undecim annos
Athenis abfuisset: Pyrrhus Lamprensis Nicostratum aiebat bona
sua Minervae consecrasse, et eundem tamen eadem sibi quoque do-
nasse: Ctesias Besaeensis et Granaus jactabant Nicostratum a se in
jus vocatum talenti mulctae condemnatum fuisse, quod cum demon-
strare nequirent, comminiscebantur eum libertum suum fuisse 3
verum ne hujus quidem asserti veritatem approbare rebus poterant.

