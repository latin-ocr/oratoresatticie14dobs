280 ISOCRATIS EPISTOLA 1.

qui rebus ipsis, quae oratione fuerint expositae, summum fastigium
quamprimum imponat. Quod si urbi alicui consilium darem, cum
magistratibus et principibus civitatis sermonem haberem: quum
vero de salute Graecorum tuenda suadere instituerim, quisnam mihi
aequius appellandus erit quam is qui et nobilitate et potentia Graecis
omnibus antecellit?

5. Neque vero nos harum rerum intempestive mentionem facere
censendum est. Nam, dum Lacedaemonii rerum potirentur, neque
facile tibi fuisset gentis nostrae suscipere curam, neque illis adver-
sari et simul cum Carthaginiensibus bellum gerere. Cum vero in
eo loco res Carthaginiensium sunt, ut bene secum agi putent si
suam ditionem tueri queant, nostra vero civitas promptissime tecum
suas opes conjunget, si de Graecia bene mereri studueris, quae hac ‚
melior occasio tibi dari queat?

6. Mirari autern non debes me, qui neque orator sim neque im-
perator nec alioqui vir potens, negotium tam arduum suscepisse, du-
asque res maximas conari, ut et de statu Graeciae orationem habeam
et tibi dem consilium. Nam ego ut nunquam gessi rempublicam—
qua quibus de causis abstinuerim, dictu operosum fuerit —-, sic nemo
negabit, opinor, me ea doctrina, quae res minutas despicit et con-
sequi arduas conatur, non esse destitutum. Quare absurdi nihil
fuerit, me, quid publice prosit, aliquanto acutius perspicere quam
qui isthic reipublicae praesunt, magnamque auctoritatem habent.
Statim autem declarabimus an alicujus pretii simus, cujus rei testis
aptissimus ipsa erit oratio.

