400 lsAE} DE ASTYPHILI HEREDITATE.

nimirum fllium ait suum al) Astyphilo esse adoptatum herede-inque
bonorum dictum: ego vero merum hoc aio esse mendacium„ mihi-
que soli bona Astyphili omnia competere, qui sum ejus frater: id
quod etiam hi [Cleon et ejus consortes] norunt. Adoptationem
illam itaque, viri, ratam sententia vestra, quaeso, ne facite, quam
facere Astyphilo adhuc superstiti ne in mentem quidem venit; sed
operam date, quas leges ipsi vosmet curastis huic civitati praescri-
bendas atque tuemini, ut eae mihi quoque ratae sint atque validae:
nam e legum praescripto hanc ego mihi arrogo hereditatem, obte-
storque vos, quae est obtestatio omniurn justissima atque sanctis-
sima, ut heredem me bonorum fratris constituatis. Demonstra-
tum enim vobis dedi Astyphilum bona sua nemini legasse, et
quaecunque affirmavi, eorum omnium testes exhibui auctores graves
atque idoneos. Quapropter tuemini me atque succurrite mihi peri-
clitanti: facundia si Cleon mihi praestat, facite ne quid ei haec sa-
cundia prosit, a legibus et ab aequo jure deserta: vosmet ipsos
rerum omnium arbitros constituite. Nam ob hoc ipsum in tribuna—
lia congredimini‚ quo ferocibus atque audacibus impudentia ne quid
prosit, sed indisertiores quoque de jure contendere audeant, probe
gnari alii nulli rei quarn aequo juri aequa lance dispensando vos
animum attendere. Mecum itaque, judices, estote, quaesQ con-
siderantes,quot et quanta sitis mala creaturi, si secundum Cleonem
litem dederitis ab eo delusi. Primum enim id facientes efficiatis
ut, qui Astyphilo adhuc superstiti infestissimi fuerunt et quos ille
omnium dirissime abhorrebat, hi ad tumulos ejusque majorumque
accedant et sacra participent quorum ille quondam consors fuit:
deinde mandata Euthycratis, patris Astyphili‚ irrita faciatis, quae
Astypliilus prius mortuus est quam migraret: denique defuncto
Astyphilo hanc inuratis maculam, ut stultitiae eum damnem, di-
gnumque declaretis sententia vestra quem homines omnes furiosum
aiant fuisse. Ejus enim filium si sibi adoptarit qui patri suo fuis-
set inimicissimus, ecqui faciat quominus audientium cuique desi-
puisse videatur aut mentem habuisse malis herbis fascinatam? Tan-
dem me quoque, viri, qui eadem in domo eademque disciplina qua ·
Astyphilus sim educatus ejusque sim frater, patiamini bonis fratris
a Cleone spoliari. Quare vos etiam atque etiarn rogo, judices, atque
supplico litem ut secundum me quoquomodo detis, Ita enim tum
Astyphilo gratificabimini tum a me quoque injuriam arcebitis.

