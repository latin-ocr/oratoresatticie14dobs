lSAEl

DE DICAEOGENIS HEREDITATE.

ARGUMENTUM.

Dicoeogene sine liberis mortuo, superstitibus quatuor sororibus, Proxenus venit
testamentum exhibens, quo Dicaeogenes mortuus ipsius Proxeni filium Dicaeogenem
adoptaverat ex triente bonorum. Hoc pacto divisis inter eos bonis, postremo venit
filius· Proxeni Dicaeogenes dicens se adoptatum esse ex asse, et vincens potitus est
caeteris duabus partibus sororum defuncti. Postea rursum filii sororum litigantes
cum Dicaeogene vicerunt, et conventum est Dicaeogenem reddere denuo illis duas
partes integras et intactas, sponsore Leochare. Nunc vero infitiantibus Dicaeogene
et Leochare anteacta, filii sororum vocant in jus pro duabus partibus, hunc quidem
ut eum cum quo pacti sunt, illum vero ut sponsorem. Status conjecturalis est: infi-
tiantur enim.

1. OPINABAMUR quidem, judices, quibus de rebus antehac liti-
gabamm, de iis in judicio condicta et compromissa rata nobis et
valida esse futura, ut nempe, qui Dicaeogenes se bessem [seu duas
tertias partes] hereditatis vacuefacturum nobisque concessurum di-
xisset, ejusque rei sponsores dedisset illam bessem nobis a se tra-
ditum iri controversiae haud obnoxiam, is Dicaeogenes etiam faceret
ea quae esset pollicitus facturum3 qua fide etiam nos alteri alteris
gravamina nostra mutua remisimus: verum Dicaeogene verbis fidem
non faciente, Leocharetem pro illo sponsorem factum in jus voca-
mus, pro tenore jurisjurandi ex adverso et mutuo dicti. Recita tu
mihi formulam hujus jurisjurandi utrinque vicissim praestiti.

JUSJURANDUM MUTUUM.

Vera itaque esse ea quae in formula nostri contrajuramenti affir-
mavimus, Cephisodotus hic novit, testesque ad vos producemus
primum de hoc, quod Dicaeogenes besse hereditatis se abdicarit
eaque nobis decesserit, tum de isto, quod Leochares hujus rei spon-
sorem se scribi passus fuerit.

TESTIMONIUM.

Audivistis‚ judices, e testibus, quos verum dixisse ne ipse quidem
Leochares videtur infitiaturus esse: at enimvero receptum forsitan

