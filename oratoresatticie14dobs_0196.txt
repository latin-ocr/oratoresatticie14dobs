184 ISOCRATIS

Homeri vincuntur illi qui in eodem genere poesi
elaborarunt.

103. Quibus ille dictis ab iis qui aderant petiit ut ea de re cujus
gratia convocati essent sententiam dicerent, illi vero non applause-
runt, quod omnibus eleganter disserentibus facere solent, sed ex-
clamarunt quasi excellenter perorasset, factaque circa eum corona
laudabant, mirabantur, beatum praedicabant; ac ejus quidem ora-
tioni quod adjicerent aut demerent nihil habebant, sed pedibus
euntes in ejus sententiam ea mihi facienda censebant quae ille
monuisset. Verum ne ego quidem tacitus adstabam, sed tum
ingenium ejus laudabam tum diligentiam, de caeteris autem quae
dixerat nihil locutus sum, nec quam prope conjecturis suis ad meam
sententiam accessisset nec quam longe aberrasset, sed eam persua—
sionem quam a se ipse acceperat eum tenere sinebam.

104. Ac vero de his quae proposui, satis dictum esse puto;*
nam singula quae prius dicta sunt repetere, alienum est ab hoc
genere orationum: dicam autem de his quae in hac oratione mihi
privatim acciderunt. Eam ego quidem scribere institui tot annos
natus quot initio dixi: quum vero media pars scripta esset, mor-
bus me invasit, qui ut nominari verecunde non potest, sic non
seniores tantum triduo aut quatriduo tollere potest sed multos etiam
integrae aetatis3 curn quo perpetuum triennium ego sum luctatus,
et ea tolerantia singulos dies transegi, ut et ii qui sciunt et qui ex
iis audiverunt meam illam tolerantiam mirentur magis quam ea
quae superiori tempore mihi laudem pepererunt. Quum vero jam
et animum despondissem et viribus destitutus essemuum morbo
turn senectute, quidam eorum qui me visebant, et eam orationis
partem quae scripta erat saepe legerant, rogarunt et suaserunt ne
dimidiatam et inelaboratam relinquerem, sed parvi temporis labore
suscepto etiam reliquis absolvendis animum adjicerem. Neque
vero ita loquebantur, ut defungendi causa id facerent, sed et quae
scripseram laudibus efferebant, et ea dicebant, quae si qui audivis-
sent neque familiaritate neque benevolentia nobiscum conjuncti,
fieri non potuisset quin existimassent et illos fucum mihi facere, et
me errore mentis affici et fore stultum, si verbis eorum fidem ha-
buissem. Quanquam autem sic affectus eram, per ea quae dicere
ausi sunt, sum persuasus—quid enim prolixa oratione opus est—
quae restabant complere, quum quidem triennio tantum ab anno
aetatis centesimo abessem, et sie afflicta valetudine, qua alius tan-
tum abest ut orationem scribere instituisset, ut nec ab alio elabo-
ratam et ostensam audire voluisset.

105. Cur vero haec commemoro? Non utique'ut orationi meae
veniam petam — nec enim sle disseruisse mihi videor — sed primum
ut ostendam quid mihi usuvenerit, deinde ut eos auditores laudem

