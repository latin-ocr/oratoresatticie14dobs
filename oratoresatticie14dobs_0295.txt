EPISTOLA 11. 283

nostra urbe dicenda sunt, sed danda est opera ut te adhorter ad
contrahendam cum ea familiaritatem et amicitiae usum. Arbitror

“ enim esse multos qui nuntient atque dictitent non odiosissima tan·

tum quae apud nos de te dicta sunt, sed quaedam etiam de suo affin-
gant: quibus te auscultare non decet. Absurdum enim fuerit te,
qui nostrum populum eo reprehendas quod calumniatoribus facile
aures praebeat, illos magnifacere qui artem calumniandi exercent,
neque intelligere istos, quo facilius civitatem nostram a quibuslibet
in quamvis posse traduci partem asserunt, eo tibi magis opportunam
eam esse ostendere. Nam, si hi qui nulla in rempubl. beneficia
conferunt, solis verbis quicquid volunt impetrant, qui consentaneum
est te, qui ipsis factis nos plurimum juvare potes quicquam a nobis
non consecuturum?

8. Acerbis autem nostrae urbis accusatoribus illos esse opponen-
dos video, qui Atheniensium omnia esse dicunt, neque minus eos
qui Athenienses nulla vel magna vel parva in re deliquisse asserunt.
Absit autem ut ego tale aliquid dicam. Nam, quum alii nec deos
omni crimine vacare putent, me gloriari puderet nostram urbem
nihil unquam peccavisse. Illud tamen habeo dicere, te nullam aliam
urbem inventurum quae vel Graecis vrel tuis rebus magis sit oppor-
tuna: quod tibi est diligentissime considerandum. Nec enim
tantum, si tecum societatem inierit, sed si vel amica tibi esse visa
fuerit, maximas tibi allatura est utilitates: nam et hos qui tibi nune
parent, si non habebunt ad quos confugiant, in officio continebis, et
quosvis barbarorum celerius subiges. An vero talis benevolentia
non alacriter expetenda est, qua non modo parturn imperium secure
teneas, sed amplam etiam ditionem sine periculo acquiras? Miror
equidem eorum principum rationes, qui peregrinos milites con-
ducunt et magnis impensis alunt, a quibus et ipsi norunt plures
eorum qui illis crediderunt esse proditos quam servatos, tam poten-
tis vero urbis adjungere sibi studia non conantur, quae tum singulas
urbes tum universam Graeciam saepe jam conservavit. Illud co—
gita, multos laudare tuam prudentiam, quod ita cum Thessalis egeris
ut et aequum erat et illis expediebat, quiquidem viri sunt non facil-
limis ingeniis, sed animosi et seditiosissimi. Isthaec eadem ratio de
nobis etiam erit ineunda, quum scias, ut regionem Thessalorum, sic
Atheniensium potentiam tibi esse finitimam3 quam tibi omni studio
conciliare debes, quum sit multo praeclarius benevolentiam civitatum
capere quam moenia. Talia enim facta non modo invidiosa sunt,
sed et quicquid fit hujus generis exercitibus plerumque adscribitur:
si autem familiaritates contrahere potueris et hominum benevolen—
tiam colligere, sapientiam tuam mirabuntur omnes.

9. Hoec quae de urbe nostra disserui, affirmanti mihi jure eredes:
satis enirn constat me et meis civibus adeo assentari non solere, ut

