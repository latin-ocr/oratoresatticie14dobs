ARCHIDAMUS. 79

potentiam commemorare non dubitarint, et adversarios respondere
sibi jubeant, quibus auxiliis freti belli suscipiendi auctores simus.

26. Ego vero nullum majus et firmius auxilium esse arbitror
quam justa agere—consentaneum enim est etiam deorum immor-
talium benevolentiam his non defuturam, siquidem e praeteritis con—
jectura futurorum capienda est —‚ praeter hoc quam rempublicam
bene administrare et temperanter vivere et cum hostibus pugnare
velle et nihil horrendum magis esse ducere quam male audire a
suis: quae omnia nostri moris sunt magis quam ullorum mortalium.
Quales ego malim belli socios habere quam infinitam turbam alio-
rum: nam majores quoque nostros hanc regionem occupasse scio,
non multitudine fretos sed iis quas recensui virtutibus. Quare non
eo hostes formidare, quod multi sunt, sed multo magis ea re freti
esse debemus, quum nos ita videmus tulisse calamitates ut nulli
alii tulerunt unquam, et leges moresque majorum conservasse, quum
isti prosperam fortunam serre non possint et in maxima perturba-
tione versentur, ac alii socias urbes occupent, alii illis adversentur,
alii de finibus cum vicinis ambigant, alii invicem invideant potius
quam nobiscum bellum gerant& Unde, miror eos qui majora prae-
sidia requirunt iis quae delicta hostium suppeditant. [Haec ipsa
nos juvabunt]

27. Quod si de externis etiam auxiliis dicendum est, multos
futuros esse opinor qui nos salvos atque incolumes esse velint.
Athenienses enim, etlamsi non per omnia nobiscum faciant, salutis
tamen nostrae causa quidvis facturos esse novi : deinde caeterarum
urbium nonnullas non minus nostris commodis quam suis consul-
turas: praeterea neque Dionysius tyrannus neque AEgyptiorum rex
neque alii Asiae principes, quoad unusquisque valet, suis opibus et
auxiliis nobis defuturi sunt: Graecorum denique locupletissimi et
celeberrimi et optimarum rerum studiosissimi quique, etsi nobiscum
se nondum conjunxerunt, at benevolentia sunt nobiscum, in quibus
de caetero magna spes nobis debet esse.

28. Existimo etiam caeteram turbam Peloponnensem et populum,
quem opinamur nobiscum potis-simum bellare, nostram curam hoc
tempore desiderare. Nihil enim e defectione tale sunt consecuti
quale exspectarant; nam, dum libertatem petunt, servitute sunt
oppressi — amissis enim suorum optimis in potestatem pessimorum
civium ceciderunt -‚ dum suis legibus uti student, in multa et
acerba contraria ‘legibus inciderunt. Quum hactenus nobiscum
aliis inferre bella consueverint, nunc ab aliis oppugnantur, et sedi-
tiones, quas prius apud alios esse audiebant, nunc apud semetipsos
singulis fere diebus cooriri vident. Sic denique malis domiti sunt,
ut nec dijudicare possint quinam sint inter ipsos calamitosissimi.
Nulla enim urbs non afflicta est, nulla cuia vicinis pericula non im-

