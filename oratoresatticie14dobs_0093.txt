ARCHIDAMUS. si

nobis referant bene de se meritis, alii spe utile sibi futu‘rum si q'ua in
nos beneficia collocarint —‚ caeteris autem qui pugnare et volent et
poterunt deserenda erit et urbs et aliae possessiones, iis tantum ex-
ceptis quae ipsi nobiscum auferre poterimus3 occupandum deinde
castellum aliquod quam firmissimum erit et ad gerendum bellum
maxime opportunum, ut terra marique hostes spoliemus et infeste-
mus tantisper dum eos poeniteat nostra sibi vendicasse. Quae si ab-
jecta omni cunctatione ausi fuerimus, eos qui nunc superbe impe—
rant ultro nobis supplicantes videbitis ut Messenam recipiamus et
pacis conditiones accipiamus.

32. Quae enim Peloponnesi civitas tale sustinebit bellum, quale
si vos volueritis futurum esse consentaneum est? Qui non exhor·-
rescent et expavescent tales copias constitutas, quae quidem et hoc
modo se compararint, et harum rerum auctoribus non injuria ira-
scantur, et mori tutum putent? et, quod ad aliarum rerum vacatio-
nem attinet soliusque bellicae rei occupationem, conductitiis militibus
similes sint? caeterum, si fortitudo et instituta vetera spectentur,
tales quales ex universo humano genere colligi nequeant? praeterea-
que nullum certum vitae institutum teneant, sed et sub dio agere et
passim oberrare et arma circumferre possint, facileque vicini fieri
quibus voluerint, et omnia loca bello opportuna patriam judicent?
Equidem puto, si sermones hi tantum in Graecia dicantur et spar-
gantur, hostes nostros in maxima perturbatione futuros, multoque
iu majore, si ea quae decreta fuerint re ipsa praestare cogemur. Nam
quo animo futuri sunt, si a nobis cladibus affici poterunt, nocere
nobis vicissim non poterunt? Si suas quidem urbes obsideri, nostrae
vero eam esse rationem videbunt ut ab omni oppugnationis periculo
sit immunis? Praeterea nobis cum ex nostris rebus tum ex manu-
biis victum fore facilem et expeditum, sibi vero difficilem et impedi-
tum, quod alia res est, talem exercitum alere, atque oppidanas turbas
sustentare? Jam quid acerbius illis accidere poterit, quarn si no-
stros domesticos audierint amplis opibus florere, suos autem quoti-
die viderint fame laborare, ac ne opem quidem eis ferre poterunt?
nam sive agros colere instituerint, etiam sementis jacturam facient,
sive terram jacere incultam patientur, statim unde vivant non habe-
bunt.

33. At enim fortasse coactis iu unum copiis et communi expedi-
tione suscepta persequentur, et nos nocere sibi prohibebunt. Et
quid optabilius nobis csse queat quam ut congressi comminus in
aciem descendant, et iisdem difficultatibus circun‘iventi quibus nos,
castra locent homines illi incompositi et ex colluvione quadam con-
flati et multis utentes imperatoribus? Nullo mediusfidius labore
nobis tota res constabit, sed quamprimum eos cogemus non quum

illis sed quum nobis opportunum crit dimicare.
M

