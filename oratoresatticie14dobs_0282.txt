‘370 ISOCRATIS AEGlNETICUS.

tradidisset, in eo fortassis ipsum possent reprehendere: nune per
adoptionem in suos omnia contulit, ut non pauciora acceperint quam
dederint. ,Iam his omissis, neminem Thrasyllo verisimile est be-
nevolentiorem esse iis quide donatione in judicio contendunt. Nam
et ipse artem didicit a Polemaeneto haruspice et pecunias accepit
non jure cognationis sed merito virtutis. Quare nemini invidebit,
qui de liberis ipsius bene meritus eodem beneficio quo ipse afficiatur.

21. Sed et ea sunt in memoriam revocanda quae primo loco dixi.
Eum enim necessitudinem nostram tanti fecisse ostendi, ut patris
mei et sororem et consobrinam duxerit. Quibus igitur filiam suam
libentius despondisset quam iis a quibus ipse potissimum uxorem
accipere voluit? E qua porro familia filium in suam familiam ado-
ptatum maluisset, quam ex qua quidem germanos liberos suscipere
expetivit?

22. Itaque, si haereditatem mihi adjudicaveritis, et illi et caeteris
omnibus, ad quos haec negotia aliqua ex parte attinent, rem gratam
facietis: si vero istius oratione decepti fueritis, non mihi tantum inju-
riam facietis, sed Thrasylocbo etiarn testamenti auctori, et Sopohdi,
et sorori eorum quae nunc mea uxor est, et eorum matri‚quae omnium
mulierum infelicissima erit, si praeter orbitatem in id quoque malum
inciderit, ut et illorum voluntatem frangi et familiam exstingui vi-
deat, et quum ista malis ipsius insultans pecuniam sibi vendicet, me,
qui filiis suis tam magna fecerim, nihil aequi posse impetrare; quare
si quis hac lite omissa eos spectet qui unquam ex donatione haeredi-
tatem petierunt, me tantam fidem amicis praestitisse quantam quis-
quam alius comperiet. Honorandi autern sunt et multi faciendi
tales multo magis quam aliorum donationes eis eripiendae. Atque
etiam legem defendere debetis, per quam nobis et liberos adoptare
licet et de re familiari nostro arbitratu statuere, quum legem hanc
orbis loco liberum esse intelligatis: quae quidem eam vim habet
atque efficit, ut et cognati et nulla necessitudine conjuncti inter se
magis curent.

23. Ut autem dicendi finem faciam neque diutius his rebus im·-
morer, quanta sit aequitas causae meae considerate: primurn enim,
qui haereditatem reliquerunt, vetere et a patribus accepta et ad finem
usque perducta amicitia ii mihi conjuncti suerunt, deinde multa et
magna in eos beneficia rebus ipsorum adversis contuli, praeterea
testamentum in promptu est quod ne adversarii quidem negare
audent, denique lex Graecis omnibus probata huic testamento suf-
fragatur. Cujus rei maximum illud argumentum est, quod, quum
aliis multis de rebus dissentiant, de hac statuunt idem. Rogo
igitur vos ut, et haec et caetera quae dicta sunt recordati, ea quae
justa sunt decernatis, et tales in me judices sitis quales vobis alios
esse cuperetis.

