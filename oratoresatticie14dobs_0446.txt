4:34 ’ υιΝΑκοΗι

populo instituat: ut tu patrios fundos vendideris, et non natos tibi
liberos contra leges adoptcs propter ea sacramenta quae in judiciis
exiguntur, ut alios militare jubeas, cum communes ipse ordines
deserueris?

12. Qua de causa putatis, Athenienses, urbes alias secundis
rebus alias adversis uti? Nihil reperietis aliud quam senatores et
imperatores. Intuemini Thebanorum civitatem. Fuit urbs, fuit
maxima, at quales duces quales imperatores? Omnes sane fatean-
tur seniores— e quibus et ego haec quae refero audivi—,cum
Pelopidas, ut aiunt, sacrae cohortis dux esset et Epaminondas im-
perator eorumque collegae, tum Leuctricam pugnam vicit urbs The,
banorum, turn in agrum Lacedemoniorum qui vastari posse non
putabatur impressionem fecerunt, illis temporibus multa egregia
facinora ediderunt, Messenam quadringentesimo anno post exci-
dium instaurarunt, Arcades in libertatem vindicarunt, apud omnes
gloria floruerunt. Quando rursus humiliter et non ut eorum animi
magnitudinem decebat se gesserunt? Cum munera captaret ac
pecuniam acciperet a Philippo Timolaus istius amicus, et peregrinis
militibus adversus Amphissam conscriptis Proxenus proditor ille
praeesset, et dux phalangis creatus esset Theagenes, homo infelix
et corruptus ut iste. Tum per tres homines quos dixi universa
civitas una cum Graecis omnibus periit atque interiit. Neque enim
falsum sed nimis verum est duces causam·² esse civibus omnium et
bonorum et adversorum. Spectate idem in nostra quoque civitate,
eodemque modo inquirite. Urbs nostra fuit magna et illustris apud
Graecos et digna majoribus, post antiqua illa facinora, cum Conon,
ut seniores noverunt, navali ad Cnidum praelio vicisset, cum Iphi-
crates Lacedaemoniorum legionem cecidisset, cum Chabrias Lace-
daemoniorum triremes ad Naxum superasset, cum Timotheus navali
pugna Corcyrae victor exstitisset. Tum, Athenienses, tum Lacedae-
monii, qui prius ob duces splendidi fuerant illorumque moribus
educati, humiles ad urbem nostram venerunt salutem a majoribus
nostris expetentes, populus autem ab illis abrogatus per eos quitum
civitati nostrae consulebant iterum dux Graecorum factus est, jure —,
opinor—quippequi et tales duces esset nactus quales modo dixi,
et senatores haberet Archinum et Cephalum Colyttensem. Sola enim
haec et civitatis et gentis salus est, bonos puta duces cordatosque
senatores habere. Quamobrem, Athenienses, haec vos intuentes et
considerantes decet non mehercule diutius Demosthenis sordes et
infelicitatem perpeti, neque in eo spem habere salutis, aut putare
vos penuria bonorum virorum et cordatorum senatorum laboraturos,
sed sumpta majorum vestrorum iracundia eo, qui evidenter com-
pertus cst peculatus et proditionis, qui pecuniis in urbem allatis
non abstinet, qui in gravissimas calamitates urbem conjecit, occiso,

