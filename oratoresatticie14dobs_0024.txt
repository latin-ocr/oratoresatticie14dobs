1⁴2 lsOCRATls

9. De iis rebus tibi placere noli quae amalis etiam perfici possunt;
sed virtutem laudi tibi ducito, cujus nulla pars improbis contingere
potest. verissimos honores eos esse puta, non qui palam ex metu
tibi habentur, sed si ipsi apud sese prudentiam tuam plus quam for-
tunam admirentur. Si forte ita ceciderit ut rc aliqua leviore gaudeas,
dissimula3 sed rerum maximarum studium ostenta. Noli putare
aliis vivendum esse moderate regibus perturbate, sed tua tempe-
rantia fac aliis exemplo sit; nec ignores totius civitatis mores ad
exemplum magistratuum conformari. Hoc tibi argumento sit te
regno bene pracesse, si populum et locupletiorem et modestiorem
sub imperio tuo videas esse factum, Praestare puta liberis tuis ho-
nestam samam quam magnas opes relinquere: nam hae mortales
sunt, illa immortalis; fama pecuniae quaeri possunt, emi pecuniis
fama non potest; opes etiam improbis aliquando contingunt, gloriam
vero parare non possunt nisi virtute praestantes. In vestitu et cor-
poris ornatu splendidus, in aliis actionibus laborum tolerans, esto ut
regnantes decet: ut et qui vident ob adspectum te regno dignum
judicent, et familiares tui ob animi tui robur iisdem assentiantur.
Considera semper et dicta et facta tua, ut in delicta quam paucis-
sima incidas. Optimum certe quidem est servare modum, sed quo-
niam is non facile cognoscitur, malis citra resistere quam ultra pro·
gredi: mediocritatis enim vis magis in eo quod parum quam in eo
quod nimium est cernitur. β

10 Urbanus esse stude et gravis: quorum hoc principatum
decet, illud congressibus est aptum. Sed hoc est praeceptorum
omnium difficillimum: nam eos qui gravitatem affectant plerumque
frigere, qui vero urbani esse student eos humiles et abjectos videri,
comperies. Est autem utraque hac ratione utendum, et finitimum
utrique incommodum effugiendum. Quicquid earum rerum quae
regum cognitione dignae sunt certo nosse voles, ad id experientiam
et doctrinam adhibeto: nam ut doctrina viam tibi ostendet, sic
rerum gerendarum exercitatione id consequeris ut res dextre admi-
nistres. Cogita quae res et gerantur et serantur tum a privatis
hominibus tum a principibus: nam si praeteritorum recordaberis, de
futuris rectius deliberabis. Minime decere puta, quum privati qui-
dam homines mortem oppetendam censeant ut post obitum lau-
dentur, reges eas actiones fugere quae viventibus gloriam pariant.
Imagines, ⁴11¹.ae virtutis tuae. potius quam corporis monimenta sint,
fac relinquas. Operam cum primis dabis ut et te et urbem m tuto
colloces: sed si periculum adeundum fuerit, honeste mori quam
turpiter vivere praeoptabis. In omnibus tuis factis regni memento,
solliciteque cave ne quid honore isto indiguum designes.

11. Ne committas ut natura tua simul universa intereat: sed
quum tibi corpus uiortale contigerit, [animus immortalis,] fac im-
mortalem animi tui memoriam relinquas. Meditare de praeclaris

