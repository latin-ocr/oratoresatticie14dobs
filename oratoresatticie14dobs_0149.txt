HELENAE LAUDATIO. 1:37

et potestatem divinam consecuta primum fratres qui fato jam con-
cesserant inter deos retulit: cui mutationi quum auctoritatem et
fidem afferre vellet, honores ita manifestos eis dedit, ut in mari con-
specti periclitantes servent quicunque ipsos pie invocarint. Deinde
Menelao tantam gratiam retulit pro laboribus et periculis sua causa
susceptis, ut quum genus omne Pelopidarum interisset malis in-
explicabilibus oppressum, non tantum ex illis calamitatibus eum
eripuerit, sed et mortalem ejus sortem divinitate mutarit eumque

contubernalem sibi et assessorem in omne aevum constituerit. Qua· -

rum mihi rerum Spartiatarum urbs diligentissima vetustatis custos
re ipsa testimonium perhibebit: nam in hunc usque diem Therapnis
in Laconia patrio ritu sancte illis sacra faciunt, non ut heroibus sed
utrique ut divis.

28. Ostendit etiam Stesichoro poetae suam potentiam ε qui quum
initio sui carminis earn nonnihil perstrinxisset maledictis, surrexit
oculis orbatus, sed ubi causa ejus calamitatis intellecta palinodiam
quam vocant fecit, illius beneficio visum recepit. Quinetiam Ho-
meridarum quidam aiunt, eam noctu Homero adstitisse ac mandasse
ut de iis scriberet qui ad Trojam militassent, quo mors eorum opta-
bilior quam aliorum vita redderetur; ac poesim ejus, ex parte qui-
dem Homeri etiam solertia, in primis vero propter Helenam, vita
gratiosam et apud ornnes celebrem esse factam.

29. Eos igitur qui opibus pollent donariis et sacrificiis et suppli—
cationibus caeterisque cultibus placare et honare decet eam, et
eruditos aliquid de ea dicere quod praeclaris ipsius dotibus dignum
habeatur, ut quae tum irrogare poenam tum gratiam referre possit:
nam liberaliter institutos tales ei primitias offerre convenit.

30. Plura sunt‘autem quae praeterii quam quae commemoravi.
Nam praeter artes et ingeniose cogitata caeterasque utilitates, quae
in illam Trojanumque bellum referri ,possent,jure id quoque Helenae
adscribetur, quod barbaris non servimus. Constat enim, quum
propter eam Graeci concordiam iniissent et communem expedi-
tionem contra barbaros suscepissent, tum primum Europam de
Asia triumphasse; unde rcs nostrae ita mutatae sunt, ut superio-
ribus temporibuS, si qui apud barbaros calamitate premebantur, im-
perium in Graecas urbes sibi arrogarent, nam Danaus ex AEgypto
profugus Argos occupavit, Cadmus Sidonius Thebis imperavit,
Cares insulas tenuerunt, Pelops Tantali {ilius universam Pelopon-
nesum subegit: post illud autem bellum nostrae gentis opes ita
auctae sunt,ut et magnas urbes et multas provincias barbaris eripu-
erit. Quare, si qui sunt qui haec velint expolire et dilatare, non
eis occasio defutura est Helenae extra ea quae diximus laudandae,
scd multa [et praeclara] et nova de ea dicendi materia suppedi-

tabitur.
w

