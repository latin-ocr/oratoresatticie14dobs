:3:52 lSAEl

mense Metagitnione exspiravit; quo facto, protinus ab ejus excessu
tertio die post coeperunt veniam in jure petere hereditatem Pyrrhi
adeundi. Atqui lex praecipit‚ ut petens hereditatem alicujus intra
quinquennium ab ejus excessu eam petat. Conveniebat itaque
mulieri alterutrum facere, aut cum superstite adhuc Endio de patri·
monio contendere ut sibi soli competente, aut Endio exstincto
hereditatem ejus petere, ut soli sorori Endii relictae, praeter quam
ei nulli alii fratres nullaeque sorores essent; praesertim si verum
fuit, quod hi prae se ferunt, eam ab Endio pro genuina et legitima
sorore Xenocli desponsam et in manus traditam fuisse. Novimus
enim probe nos omnes, nobis quotquot sumus omnibus per jus
civile licere, fratrum hereditates in jure petere; quibus autem natu
liberi sint, hos solos gaudere privilegio hoc, ut eorum bona in jure
petere nemini prorsus liceat. Horum de bonis controversiae locus
omnino nullus est: vos enim omnes patrum vestrorum patrimonia
habetis et tenetis incontestabilia, et sic reliquorum quoque civium
omnium unusquisque patrimonium, quisque suum, habet tenetque
incontestabile. Et nihilominus tamen hi tam sunt inconsulti atque
audaces, utjus omne civile praetensionibus suis absurdis perturbent
evertantque, aientes, adoptato quidem filio haud convenisse ut sibi
per testamentum donata in jure peteret confirmari, pro Phila autem,
quam aiunt a Pyrrho filiam genuinam esse relictam, se recte conve-
nienterque contentionem in foro super hereditate ei a patre relicta
capessere. Atqui— prout paulo ante docebam —quicunque libe-
ros ex se legitime natos reliquerint, eorum liberi haud tenentur
bona paterna in jure petere: si qui autem per testamentum adoptati
fuerint, illos oportet operam dare ut bona sibi legata a judicibus e
formulajuris adjudicentur. Illis enirn, quia natu liberi sunt, nemo
facile controversiam de bonis paternis moverit; cum adoptatis
autem cognati omnes jus contendendi habere postulant. Super
hereditatibus itaque ne a quocunque contendere volente lites move-
rentur, et ne essent qui hereditates veluti desolatas sibi peterent
adjudicari, propterea dant adoptati omnes operam ut sibi legata
formula juris adjudicentur atque confirmentur. Nemo jam vestrum ⁸
omnium, judices, existimet, Xenoclem, si vere persuasum sibi ha-
buisset uxorem suam legitime natam esse, pro ea super hereditate
ipsius paterna contentionem forensem fuisse suscepturum. Nil
minus. Filia legitime nata si fuisset, tacita in bona paterna immi-
grasset, eaque si quis illi adimere conatus esset aut se per vim in
ea ingerere, eum inde vi manuque dejecisset, homoque eiusmodi
violentiam ausus non privatas solummodo lites haberet decertandas,
verum etiam apud archontem reus agi laesae majestatis posset ceu
turbator pacis publicae et in discrimen incurreret amittendi capitis
fortunarumque omnium.

